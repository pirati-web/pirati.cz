---
uid: jaroslav.dvorsky
name:     Jaroslav Dvorský  	# běžně používáné jméno
fullname: Mgr. Jaroslav Dvorský	# jméno s tituly etc.
category:                 	# kategorie: rp, praha, vary, hradec, jmk, senat
- khk
img: people/jaroslav-dvorsky.jpg   # 165 x 220
description: pedagog, kandidát Pirátů v senátních volbách v lednu 2018           	# kratký popis, max 160 znaků
mail:
- jar.dvorsky@gmail.com
mob: 
- +420 721 634 132 
profiles:
  github:
  facebook: https://www.facebook.com/jaroslav.dvorsky.37
  twitter:
  flickr: 
---
Jaroslav Dvorský (* 7. února 1963) je trutnovský pedagog, bloger, básník a výtvarník, organizátor trutnovských kulturních akcí, především výstav, besed, autorských čtení a volnočasových aktivit mládeže, včetně mezinárodních kulturně-uměleckých setkání a studentských zážitkových pobytů.

Pochází z orlického Kunvaldu, kolébky jednoty bratrské, žije v Malých Svatoňovicích, v rodišti Karla Čapka. Po ukončení Gymnázia Žamberk absolvoval pětileté studium českého jazyka a výtvarné výchovy na Pedagogické fakultě v Hradci Králové.

Z více jak třicetileté učitelské praxe působil převážně na gymnáziích a na základní umělecké škole, vyučoval ale i na středních odborných školách, na škole základní, speciální i praktické. Stál u zrodu a činnosti výboru svatoňovického Občanského fóra, prvního svého druhu mezi OF na školách Trutnovska. Na Gymnáziu Trutnov založil a spravoval Galerii Dračí ulička, v ní uspořádal přes čtyřicet výstav původního českého umění, naučných expozic, studentských výtvarných a fotografických salonů. V nepovinném předmětu Tvůrčí psaní vedl studenty k vlastní literární tvorbě a autorskému sebeuvědomování, mnohé z nich nasměroval ke studiu žurnalistiky či uměleckých oborů. V Trutnově vedl Trutnovský literární klub, spoluorganizoval jeho autorskou literární soutěž Trutnovský drak, přes klubovou ediční řadu Litera prima pomohl na svět několika knižním debutům (nejen) mladých autorů, či almanachům z jejich talentované literární i výtvarné tvorby.

V roce 2008 byl oceněn Kulturní cenou města Trutnova „za soustavné propagování krásy českého slova, výtvarnou tvorbu, propagaci města Trutnova a dlouholetou podporu literárních a výtvarných aktivit mladých tvůrců“. V roce 2016 se stal finalistou celorepublikové rozhlasové soutěže výjimečných hlasů Hlas Dvojky 2016 a ve finále získal 2. místo.

Svou výtvarnou tvorbu pravidelně představuje na autorských výstavách, tvorbu literární publikuje knižně, v tištěných i webových periodikách a v Českém rozhlasu. Kromě literatury, výtvarného umění, filmu a hudby mezi jeho koníčky nechybí vytrvalostní běh, horská turistika, šachy a jóga.

Je členem autorských sdružení (Obec spisovatelů, Unie českých spisovatelů), místopředsedou Společnosti bratří Čapků v Malých Svatoňovicích a ideovým zastáncem obou sourozenců Čapkových, jejich života, díla, humanistických hodnot a demokratických principů. 

Pro to všechno je sympatizantem právě Pirátské strany a jejího programu.

> „Človíčka opatruj jako oheň:  
> v mírném a spravedlivém.  
> Jedině tak doroste a rozhoří se  
> prosté dobré lidství…“   (JD)
