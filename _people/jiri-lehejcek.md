---
uid: jiri.lehejcek
name:     Jiří Lehejček      		# běžně používáné jméno
fullname:  		Ing. Mgr. Jiří Lehejček, Ph.D.
category:                 		# kategorie: rp, praha, vary, hradec, jmk, senat
img: people/jiri-lehejcek.jpg           # 165 x 220
description:  vedoucí resortního týmu zemědělství
mail:
- jiri.lehejcek@pirati.cz
mob:
profiles:
  github:
  facebook: 
  twitter:
  linkedin: https://www.researchgate.net/profile/Jiri-Lehejcek
---

**Jiří Lehejček** (* 23. prosince 1986, Praha) je členem KS Středočeský kraj.


Vystudoval fyzickou geografii a geoekologii na PřF UK a pěstování lesa na FLD ČZU. Doktorát získal tamtéž za práci [dendrochronologie arktické tundry](http://invenio.nusl.cz/record/261417?ln=cs). V rámci svého studia strávil semestr na University of Iceland a totéž na kanadské Vancouver Island University. Zahraniční doktorské stáže si odbyl na ETH Zürich ve Švýcarsku a University of Greifswald v Německu.
V současnosti zastává volenou funkci místopředsedy [IFOAM EU](https://www.ifoam-eu.org/en/about-us/board-members) - celoevropské sektorové organizace ekologického zemědělství. V této bruselské organizaci je díky angažmá v [ČTPEZ](https://www.ctpez.cz/), které předsedá. Je také akademikem a na univerzitě se zabývá paleoklimatologií Arktidy (rekonstrukcemi klimatu) a vyučuje předměty: ochrana životního prostředí, funkce lesa a globální environmentální výzvy.

Účastnil se pěti výzkumných expedic do Arktidy, z nichž vznikla řada odborných [publikací](https://www.researchgate.net/profile/Jiri_Lehejcek). Dvě polární expedice vedl. Je řešitelem evropských ([H2020](https://www.nextfood-project.eu/), [Life+](http://www.ochranaprirody.cz/pece-o-prirodu-a-krajinu/programy-eu/life/ze-zivota-hmyzu/)) i českých (TAČR) výzkumných projektů a externím poradcem předsedkyně výboru životní prostředí PSP ČR. Ochranou a studiem životního prostředí a podporou ekosystémových funkcí krajiny se zabývá i v soukromém životě, kdy se snaží realizovat projekt [biokoridor.cz](http://www.envipor.cz/biokoridorcz.html).

Je ženatý, má dvě děti a hovoří plynně anglicky a částečně německy. Mezi jeho zájmy patří sport (kajak, běžky, turistika), literatura a divadlo.
Členem České pirátské strany je od dubna 2017. Ve straně zastává funkci vedoucího resortního týmu zemědělství a lesnictví.


