---
uid: lukas.wagenknecht
name:     Lukáš Wagenknecht  	# běžně používáné jméno
fullname: Mgr. Lukáš Wagenknecht  	# jméno s tituly etc.
category:                 	# kategorie: rp, praha, vary, hradec, jmk, senat
- senat
img: people/lukas-wagenknecht.jpg # 165 x 220
description: Senátor za volební obvod Praha 8, nominovaný Pirátskou stranou             	# kratký popis, max 160 znaků
mail:
- wagenknechtl@senat.cz
mob:
profiles:
  github:                 
  facebook: 		  
  twitter: 		  
  flickr:		 
ordsenat: 1
---

Lukáš Wagenknecht (* 24. září 1978, Pardubice) je bývalý náměstek pro oblast finančního řízení a auditu na Ministerstvu financí ČR. Už patnáct let se věnuje oblasti kontroly nakládání s veřejnými prostředky. Jeho hlavním cílem v Senátu bude prosadit systémová pravidla pro vymahatelnou odpovědnost politiků a úředníků, která zastaví vyhazování peněz daňových poplatníků a ztíží rozkrádání veřejných rozpočt

Napsal o sobě:

V roce 1978 jsem se narodil a následně vyrůstal v Pardubicích. Na Univerzitě Pardubice jsem vystudoval obor Hospodářská politika a správa. Po studiích jsem se začal věnovat profesi interního auditu. V této oblasti se s krátkými přestávkami pohybuji již přes patnáct let. Mimo to přes deset let podnikám v oblasti maloobchodního prodeje.

Za svůj život jsem se podílel na stovkách auditů. Do povědomí veřejnosti se asi nejvíce zapsalo odhalení zmanipulovaných dotací v operačním programu Severozápad, nebo audit výstavby metra A v Praze, který provázelo napojení firem na politiky s mnoha dalšími problémy.

V roce 2015 jsem byl oceněný cenou za odvahu od Nadačního fondu proti korupci za své dlouhodobé nekompromisní postoje v roli auditora, například v pražském Dopravním podniku, nebo na ministerstvu financí, kde jsem upozornil na nesrovnalosti v podivných smlouvách uzavřených mezi společností ČEZ a političkou hnutí ANO Radmilou Kleslovou.

V posledních letech se aktivně věnuji prosazování myšlenek dobrého vládnutí v České republice. Jde o zavedení jednoduchých principů, jako je konkrétní vymahatelná odpovědnost za rozhodování úředníků a politiků, jasná a předem dostatečně popsaná kritéria pro utrácení veřejných peněz, nebo audit a kontrola veřejných výdajů, který dokáže včas odhalit problémy a nedostatky. Taková pravidla už mnoho let fungují v zahraničí, ale naši politici a úředníci je důsledně a tvrdohlavě odmítají zavést.

Ve svém volném čase rád jezdím na kole a v zimě běžkuji.
