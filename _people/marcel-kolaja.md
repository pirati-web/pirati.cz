---
uid: marcel.kolaja
name:     Marcel Kolaja                      # běžně používáné jméno
fullname: Marcel Kolaja                  # jméno s tituly etc.
category:                                 # kategorie: rp, praha, vary, hradec, jmk, senat
- euro
img: people/marcel-kolaja.jpg           # 165 x 220
description: leader do europarlamentu, manažer v softwarové firmě a expert na opensource technologie 
mail:
- marcel.kolaja@pirati.cz
mob: 
ordeuro: 1
profiles:
  github:
  facebook: 
  twitter: https://twitter.com/PiratKolaja
  linkedin: 
---

Marcel Kolaja je členem České pirátské strany od roku 2010. V roce 2014 kandidoval do Evropského parlamentu na druhém místě kandidátky. V minulosti působil například jako spolupředseda mezinárodní organizace Pirate Parties International nebo místopředseda Pirátské strany. Marcel vystudoval informatiku na Fakultě informatiky Masarykovy univerzity v Brně.

Pracuje jako technický produktový manažer v softwarové firmě, specializuje se na svobodný software (Open Source). Podílel se na založení spolku Otevřená města, který podporuje radnice v transparentním hospodaření a vstřícnosti k občanům, například vývojem rozklikávacího rozpočtu a jeho bezplatným poskytováním obcím. Inicioval též projekt Hrajeme svobodnou hudbu!, který chrání provozovatele podniků před šikanou kolektivních správců OSA a Intergram. V uplynulých čtyřech letech se angažoval v komunální politice jako člen komise informatiky Rady města Brna.

Marcel Kolaja se zabývá problematikou autorského práva na jednotném digitálním trhu. V Evropském parlamentu se chce zaměřit na to, aby občanům nebyly odepírány jejich svobody, a pokračovat ve snažení německé pirátské europoslankyně Julie Reda o zachování internetu bez cenzury.

Dále se chce věnovat inovacím a investicím do digitálních technologií, které jsou podle něho nutné pro zvýšení kybernetické bezpečnosti a aby Evropa nezaostávala za vzestupujícím vlivem čínské velmoci. Kromě politických aktivit je Marcel také nadšeným sportovcem – účastní se běžeckých závodů a rád jezdí na kole či na motorce. 
