---
uid: martin.smida
name:     Martin Šmída      		# běžně používáné jméno
fullname: Ing. et Ing. Martin Šmída  	# jméno s tituly etc.
category:                 		# kategorie: rp, praha, vary, hradec, jmk, senat
- rv
img: people/martin-smida.jpg             # 165 x 220
img-full:                 		# větší obrázek zobrazený na podrobném profilu
description: 				Člen republikového výboru Pirátů, zastupitel obce Majetín             		# kratký popis, max 160 znaků
mail:
- martin.smida@pirati.cz
mob:					+420 721 661 311
profiles:
  github:
  facebook:				https://www.facebook.com/smida.martin
  twitter:				https://twitter.com/Martinpunkie
  flickr:				https://www.flickr.com/search/?user_id=68741528%40N03&sort=date-taken-desc&view_all=1&text=martin%20%C5%A1m%C3%ADda
---

Od svého narození 11. června 1985 žije v obci Majetín na okraji okresů Olomouc a Přerov. Vystudoval na VUT v Brně obory Manažerská informatika (Bc), Ekonomika a řízení podniku (Ing) na Fakultě podnikatelské a Realitní inženýrství (Ing) na Ústavu soudního inženýrství. Během studia pořádal punk-rockový festival RECYKL FEST v areálu Recyklačního závodu RESTA v Olomouci – Holici, kde pravidelně hraje i se svojí punkovou kapelou.

Po absolvování univerzity v roce 2011 nastoupil na stejném místě jako vedoucí kompostárny, oženil se s architektkou Evou a narodila se jim dcera Emma. Nadále pořádal hudební festivaly, tentokrát však už jen v Majetíně pod názvem KYTARY IN MAJETÍN. Jako autor, hudebník a také režisér a herec v ochotnickém divadle se potýká s absurdními požadavky kolektivních správců.

V roce 2012 poprvé kandiduje za Českou Pirátskou stranu v krajských volbách a následně se stává jejím členem. Dostává důvěru ostatních Pirátů k vedení krajského sdružení jehož se v roce 2013 ujímá. V roce 2014 byl zvolen do zastupitelstva obce Majetín a narodil se mu syn Edvard.

Na zasedání celostátního fóra Pirátů byl v dubnu 2016 zvolen 2. místopředsedou České Pirátské strany. Zapojuje se dobrovolnicky i do volebního výboru pro volby do poslanecké sněmovny, kde rovněž kandiduje. V Olomouckém kraji je zvolen Vojtěch Pikal a Martin Šmída se stává jeho náhradníkem.

Následně je členy Pirátů zvolen do republikového výboru strany a opouští tak místo v předsednictvu. V roce 2018 pak v komunálních volbách obhajuje svůj mandát v majetínském zastupitelstvu. Nadále dobrovolnicky pracuje v pirátském expertním týmu pro životní prostředí a účastní se několika sněmovních seminářů o odpadovém hospodářství. V roce 2019 je pak iniciátorem, zakladatelem a následně zvoleným místopředsedou Kompostářské asociace – KompAs.
V roce 2020 pak kandiduje v krajských volbách v koalici Pirátů a Starostů a je zvolen zastupitelem a následně radním pro oblast životního prostředí, odpadů a zemědělství. Na svůj mandát v obecním zastupitelstvu rezignuje.


