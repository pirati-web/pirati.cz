---
order: 3
name:        Mikuláš Ferjenčík
title: Mikuláš Ferjenčík
fullname: Mikuláš Ferjenčík
layout:      page
img: mikulas-ferjencik.jpg
description: Protikorupční aktivista, lektor kroužků logiky a překladatel. Zaměřuje se na komunikaci města a obyvatel, podezřelé kauzy, konkrétní dopravní zlepšení.
sub: zastupitel a mluvčí klubu
anotation: Každý chce být trochu jako Johnny Depp
mail: mikulas.ferjencik@pirati.cz
twitter: ""
facebook: "https://www.facebook.com/mikfer"
telefon: + 420 737 943 770
vykaz: https://redmine.pirati.cz/activity?show_time_entries=1&user_id=17
foto: https://www.flickr.com/search/?text=Mikuláš%20Ferjenčík&sort=relevance&user_id=68741528%40N03
github: https://github.com/mifer
---

**Mikuláš Ferjenčík** se narodil v Českých Budějovicích, brzy se ale s rodiči přestěhoval do Choltic, malé obce nedaleko Pardubic. V současnosti žije s manželkou v Praze a v Pardubicích dává do pořádku byt po babičce.

V letech 1998 až 2006 studoval na Gymnáziu Přelouč. V této době také díky stipendiu  nadace *Open Society Fund* dva roky strávil na Brentwood School v Essexu ve Velké Británii, kde složil i tamní maturitní zkoušku. Po necelých dvou letech následně strávených na Matematicko-fyzikální fakultě Univerzity Karlovy se vydal na Fakultu strojní ČVUT. V roce 2011 ale začal pracovat pro Piráty na plný úvazek (za vlastní peníze), což se s FS ČVUT nedalo příliš skloubit. V září 2011 proto nastoupil na Fakultu humanitních studií Univerzity Karlovy, kde studuje obor Základy humanitní vzdělanosti.

Od února 2013 do srpna 2013 působil jako koordinátor dobrovolníků v protikorupční kampani [Rekonstrukce státu](http://www.rekonstrukcestatu.cz). Jinak si přivydělává překlady z angličtiny, školením lidí ze zahraničních neziskových organizací v politickém happeningu a pronikání do médií a občasným zahradničením.

Oslovil ho mezinárodní rozměr Pirátského hnutí a vznik zcela nového myšlenkového proudu v politice, pro který je svobodný Internet důležitější než poplatky u lékaře. V Pirátské straně koordinoval protesty proti smlouvě ACTA, stejně jako kampaň [Internet bez cenzury](http://www.internetbezcenzury.cz). Pomohl zabránit zavedení turniketů v pražském metru a výrazně přispěl k zapojení České pirátské strany do mezinárodního Pirátského hnutí.

Mluví plynně anglicky a domluví se německy. Hraje fotbal a také má v oblibě akordeon -- stejně jako Ivan Bartoš. Hrál na něj v -- dnes už bohužel rozpadlé -- folk-punkové formaci *Potomci Slavníkovců*.

V parlamentu hodlá prosazovat zveřejňování smluv na Internetu ([www.nejkrasnejsizakon.cz](http://www.nejkrasnejsizakon.cz)), co nejširší přístup ke vzdělání napříč generacemi a sociálním původem, v neposlední řadě potom lepší zapojení veřejnosti do rozhodování. S jeho názory se můžete seznámit na [Deníku Referendum](http://denikreferendum.cz/autor/255-mikulas-ferjencik).
