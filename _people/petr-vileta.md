---
uid: petr.vileta
name:     Petr Vileta  	# běžně používáné jméno
fullname: Petr Vileta  	# jméno s tituly etc.
category:                 	# kategorie: rp, praha, vary, hradec, jmk, senat
- plk
- plzen
img: people/petr-vileta.jpg   # 165 x 220
description: místopředseda místního sdružení Plzeň            	# kratký popis, max 160 znaků
ordpsp: 
mail:
- petr.vileta@pirati.cz
mob:			  
profiles:
  github:                 
  facebook: 		  https://www.facebook.com/petr.vileta
  twitter: 		  
  flickr:     		  
report: 
redmine: 
---
(* 6.7.1956 v Plzni, † *zatím ne*). Je ženatý od roku 1980, pořád s tou samou ženou, a bezdětný.

Od útlého dětství jej přitahovala technika. Všechny své hračky rozebíral, a&nbsp;na rozdíl od jiných dětí, pak i&nbsp;skládal
do původního funkčního stavu. Později se jeho vztah k&nbsp;technice zaměřil konkrétněji na elektrotechniku. Po absolvování 
devítileté základní školy pak bylo samozřejmé, že vystudoval Střední průmyslovou školu elektrotechnickou v&nbsp;Plzni a&nbsp;
zakončil ji maturitou.

Během základní školy se Petr projevil i jako nadaný hudební a literární talent. Již v&nbsp;6.&nbsp;třídě hrál s&nbsp;dalšími 
dvěma spolužáky společně s&nbsp;učitelem hudební výchovy a&nbsp;v&nbsp;7.&nbsp;třídě dostal za slohovou práci, popisující 
školní výlet na exkurzi do Národního divadla, dvě protichůdná ocenění. Ředitelskou důtku za obsah, který drtivě kritizoval 
organizaci i&nbsp;průběh exkurze, a&nbsp;jedničku s&nbsp;hvězdičkou za vyspělou formu a&nbsp;bezvadný pravopis slohové práce. 
Po letech se dodatečně dozvěděl, že se tehdy toto jeho dílko četlo nahlas ve sborovně a&nbsp;všichni se upřímně bavili, 
kromě ředitele.

Zájem o&nbsp;umění pak zesílil během studií na průmyslovce a&nbsp;Petr začal hrát nejprve v&nbsp;country skupině 
a&nbsp;později si zamiloval rock a&nbsp;začal hrát na elektrickou kytaru. Složil i&nbsp;několik písniček a&nbsp;chtěl 
studovat na konzervatoři, ovšem obor kytara byl otevírán jen jednou za dva roky a&nbsp;bohužel zrovna ne v&nbsp;ten rok, kdy 
odmaturoval.

Protože v tehdejší době byla všeobecná branná povinnost a&nbsp;všichni zdraví mladí muži museli povinně "na vojnu", snažil 
se vyhnout dvouleté "zbytečné ztrátě času" alespoň tím, že nastoupil do hutí v&nbsp;plzeňské Škodovce a&nbsp;tím získal nárok 
jít "na vojnu" jen na 5&nbsp;měsíců. V&nbsp;hutích pracoval jako pomocný dělník, později jako vazač a&nbsp;nakonec jeřábník.

Po absolvování pětiměsíční vojenské služby dal v&nbsp;hutích výpověď a&nbsp;nastoupil jako provozní elektrikář 
v&nbsp;Československých automobilových opravnách. Tam podal několik zlepšovacích návrhů (tzv. "malý patent" 
v&nbsp;socialistickém Československu), z&nbsp;nichž převážná většina byla přijata a&nbsp;oceněna několika stokorunami 
k&nbsp;platu. Později opět dal výpověď a&nbsp;začal pracovat jako revizní technik elektro na krajském ředitelství Mototechny 
v&nbsp;Plzni.

Nástup prvních <nobr>8-bitových</nobr> počítačů zaujal Petrovu pozornost. Začal se o&nbsp;ně zajímat, začal se učit 
programovat a&nbsp;už u&nbsp;toho zůstal. Požádal o&nbsp;přeřazení na místo technika sálového počítače a&nbsp;později 
zastával i&nbsp;funkci programátora a&nbsp;vedoucího směny. Zaujal ho i&nbsp;předchůdce internetu, diskuzní síť 
[Fidonet](http://cs.wikipedia.org/wiki/Fidonet), kde kvůli svým občas "hloupým" dotazům dostal přezdívku "fidokomik", kterou 
si sebeironicky ponechal. Po zavedení Internetu do České republiky a&nbsp;jeho dosažitelnosti pro obyčejné smrtelníky, se 
začal zajímat i&nbsp;o&nbsp;tento nový fenomén a&nbsp;začal se mu důkladněji věnovat.

Po převratu v&nbsp;roce 1989 si založil živnost na prodej a&nbsp;opravy počítačů a&nbsp;programování a&nbsp;podal svoji 
poslední výpověď ze zaměstnání. Od té doby je osoba samostatně výdělečně činná, tedy OSVČ, tedy živnostník (od výroku Jana 
Mládka, člena ČSSD, se též příležitostně označuje slovem [parazit](http://zpravy.idnes.cz/cssd-predstavila-sve-danove-plany-po-volbach-f3z-/domaci.aspx?c=A130316_130536_domaci_kop).)

V červenci roku 2009 vstoupil do čerstvě založené České pirátské strany, protože mu její cíle připadaly velmi sympatické. 
Volnost, svoboda, poctivost, to je to, co je i&nbsp;jeho životním krédem. V krajské organizaci Plzeňského kraje byl zvolen 
místopředsedou a&nbsp;na Celostátním fóru v Albrechticích v roce 2009 byl zvolen do [kontrolní komise](https://wiki.pirati.cz/kk/start). 
Po skončení mandátu v&nbsp;kontrolní komisi byl v&nbsp;roce 2011 zvolen do [republikového výboru](https://wiki.pirati.cz/rv/start), 
kde mu skončil mandát v&nbsp;roce 2013. V&nbsp;roce 2012 byl zvolen vedoucím [finančního odboru](https://wiki.pirati.cz/fo/start). V&nbsp;letech 2013-2016 
zastupoval Piráty v&nbsp;[Komisi pro otevřený kraj Rady Plzeňského kraje](http://www.plzensky-kraj.cz/cs/kategorie/komise-pro-otevreny-kraj-rpk?sekce=all). 
V&nbsp;roce 2014 byl opět zvolen vedoucím [finančního odboru](https://wiki.pirati.cz/fo/start) na další dvouleté období. 
V&nbsp;roce 2018 byl zvolen místopředsedou Místního sdružení Plzeň.

Kromě své manželky, živnosti, psa a&nbsp;Pirátské strany se opět začal věnovat psaní a&nbsp;přispíval na svůj blog na [Aktuálně.cz](http://blog.aktualne.centrum.cz/blogy/petr-vileta.php).

V&nbsp;krajských volbách 2016 kandidoval na druhém místě samostatné kandidátky České pirátské strany, ale Piráti získali 
jen [3,82% hlasů](http://volby.cz/pls/kz2016/kz311?xjazyk=CZ&xdatum=20161007&xkraj=3) a&nbsp;tedy žádný mandát. Ve volbách do 
Poslanecké sněmovny v&nbsp;roce 2017 kandidoval v&nbsp;Plzeňském kraji na 6.&nbsp;místě kandidátky a&nbsp;opět nebyl zvolen.
