---
uid: vera.marusiakova
name:     Věra Marušiaková      	# běžně používáné jméno
fullname: Věra Marušiaková  		# jméno s tituly etc.
category:                 		# kategorie: rp, praha, vary, hradec, jmk, senat
img: people/vera-marusiakova.jpg           # 165 x 220
description: Asistentka Ivana Bartoše a kandidát za kraj Praha # kratký popis, max 160 znaků
mail:
- vera.marusiakova@pirati.cz
mob: 724 932 261
profiles:
  github:
  facebook: https://www.facebook.com/vera.marusiakova
  twitter:
  linkedin:
---

Věra Marušiaková je soukromým pracovníkem předsedy Pirátů, Ivana Bartoše. Kandiduje jako nezávislá za Piráty v Praze. Vystudovala sociální práci na Filozofické fakultě Univerzity Karlovy. Celý život se profesionálně zabývá komunikací a příbuznými obory. Pracovala v přední mezinárodní PR agentuře, působila v největší české firmě jako specialistka interní komunikace. Má zkušenosti s publikační, editorskou i redakční prací v online i v tištěných médiích. Aktuálně pracuje pro cestovní kancelář jako online copywriter a inbound specialista. Ve volných chvílích se baví psaním motivačních dopisů a koučováním.
 
K Pirátům se připojila jako příznivkyně a zaměstnankyně v březnu 2016, kdy začala psát pro Mediální odbor. Zapojuje se do příprav Pirátských listů jako editorka a korektorka, příležitostně vede pirátské workshopy o PR a psaní, radí koordinátorům v regionech. Systematicky se snaží odstraňovat komunikační bariéry a usnadňovat spolupráci.
 
Má ráda profesionalitu, spolehlivost, otevřenost, pružnost, ochotu a neformálnost. Váží si dobrovolnictví, spolupráce, solidarity, sebekázně a dobré vůle. Nemá ráda alibismus, formalizmus, nekonstruktivnost, hulvátství a silová řešení.
 
Zajímá ji kvalita života sociálních skupin napříč společností. Ve veřejném prostoru jí štve neférové vymáhání dluhů vedoucí až k likvidaci dlužníků i jejich rodin. Vadí jí existence šedého trhu práce, který úzce souvisí s neochotou zaměstnavatelů přijímat lidi do řádného zaměstnaneckého poměru za důstojných podmínek. Právě na základě poptávky trhu po levné pracovní síle kvete byznys zprostředkovatelských agentur a z něj plynoucí příliv cizinců přežívajících tu bez rodiny a sociálních vazeb, na pokraji společnosti. Důsledkem je vznik celých vyloučených lokalit, hromadění frustrace i nárůst konfliktů. To pak významně přispívá k obavám veřejnosti a ochotě naslouchat radikálním názorům a vzdát se svobod a soukromí výměnou za iluzi bezpečí. Proto se jako nezávislá rozhodla kandidovat za Piráty v parlamentních volbách 2017.
