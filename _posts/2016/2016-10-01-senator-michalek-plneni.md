---
title: "Senátor Libor Michálek je nejlepší v plnění slibů Rekonstrukce státu"
author: Věra Marušiaková
tags: stanovisko
date: 2016-10-01
category:     blog
img: 2016/senator-michalek2.jpg
author:       Věra Marušiaková
---

Rekonstrukce státu představila 29. září své průběžné hodnocení politiků, kteří se zavázali k podpoře protikorupčních zákonů z dílny této iniciativy. Ze všech 25 senátorů, kteří zatím připojili svůj podpis alespoň pod jeden z 9 prosazovaných zákonů, nejlépe plní svůj slib Libor Michálek, zvolený za Piráty, lidovce a Zelené. Těsně je následován Václavem Láskou, dalším senátorem s podporou Pirátů.

Senátor Michálek kromě podpory protikorupčních zákonů představil i vlastní návrh k obsazování dozorčích rad státních firem odborníky a předložil pozměňovací návrh k reformě financování politických stran. V současnosti připravuje pozměňovací návrh k další „rekonstrukční“ právní normě, zákonu o střetu zájmů.

> „Ocenění si velmi vážím, na druhé straně ale lituji, že je zatím tak málo senátorů a senátorek, kteří aktivně prosazují protikorupční opatření. Doufám, že se to po volbách zlepší a Senát obohatí politici, kteří sami přicházejí s vlastními návrhy pozitivních legislativních změn. Situaci, kdy většinu politiků musí ke změnám „dokopávat“ občanská společnost, nepovažuji za ideální,“ říká Libor Michálek, senátor za volební obvod Praha 2.

### Související odkazy

* [Hodnocení Rekonstrukce státu](https://www.rekonstrukcestatu.cz/cs/archiv-novinek/10430-rekonstrukce-statu-ocenila-poslance-a-senatory-polovina-z-nich-prevazne-dodrzuje-sve-sliby)

### Kontakt

* [Mikuláš Ferjenčík](https://www.pirati.cz/lide/mikulas_ferjencik), [mikulas.ferjencik@pirati.cz](mailto:mikulas.ferjencik@pirati.cz), pražský zastupitel a šéf mediálního odboru, 737 943 770
