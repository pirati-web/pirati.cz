---
category:     blog
title: "Libor Michálek: Rejstřík skutečných vlastníků firem musí být veřejný"
author: Petra Dvořáková
tags: stanovisko
date: 2016-10-06
image: /assets/img/articles/2016/michalek-ferjencik.jpg
---

K 1. říjnu 2016 vstoupila v platnost novelizovaná forma zákona o veřejných zakázkách. Hrozí ale, že se i nadále budou rozdělovat veřejné zakázky firmám bez jasné vlastnické struktury. Důvodem je svérázný přístup Poslanecké sněmovny při schvalování zákona o opatřeních proti legalizaci výnosů z trestné činnosti. Senát by se měl pokusit transparentnost posílit.

Zákon ve verzi Poslanecké sněmovny předpokládá existenci rejstříku, do něhož bude moci nahlížet např. policie, ale nikoliv například opoziční zastupitelé v samosprávách nebo podnikatelská a občanská veřejnost. Nadále tak hrozí, že se budou opravovat nemocnice nebo stavět ruská kola a veřejnost se nedozví, kam veřejné prostředky odchází.

> „Rejstřík skutečných vlastníků se v zahraničí osvědčil jako velmi účinný nástroj pro boj proti financování terorismu, ale i proti daňovým únikům a proti zneužívání veřejných prostředků. Důležité ale je, aby rejstřík byl veřejný. Chci proto podpořit pozměňovací návrhy, které znemožní hru na schovávanou,“ říká senátor Libor Michálek, který se transparentností dlouhodobě zabývá.

### Kontakt

* [Mikuláš Ferjenčík](https://www.pirati.cz/lide/mikulas_ferjencik), [mikulas.ferjencik@pirati.cz](mailto:mikulas.ferjencik@pirati.cz), pražský zastupitel a šéf mediálního odboru, 737 943 770
* [Mgr. Libor Michálek, MPA](https://www.pirati.cz/lide/libor_michalek), [michalekl@senat.cz](mailto:michalekl@senat.cz), senátor
* [Vít Šimral](https://www.pirati.cz/lide/vit_simral), [vit.simral@pirati.cz](mailto:vit.simral@pirati.cz), asistent Libora Michálka, 606 220 985
