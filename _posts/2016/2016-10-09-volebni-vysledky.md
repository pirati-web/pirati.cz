---
date:         2016-10-09
category:     blog
tags:         volby
layout:       post
title:        "Piráti ve volbách 2016: těší nás pět nových zastupitelů v krajích a dva senátorští kandidáti v druhém kole." 
img:        2016/vysledky7.jpg
author:       Věra Marušiaková
---

Po krajských volbách 2016 Piráti rozšiřují svou působnost na krajské úrovni. K jejich čtyřem zástupcům v Praze se připojí dalších pět pirátských zastupitelů v celkem třech krajích ČR. Oproti minulým volbám do krajů v roce 2012 Pirátská strana zaznamenala zlepšení ve všech krajích ČR. Také dva senátorští kandidáti podporovaní Piráty, kteří postupují do druhé kola voleb do Senátu, znamenají úspěch. Děkujeme voličům za důvěru.

Největší úspěch slavili Piráti v Karlovarském kraji, v jehož zastupitelstvu zasednou hned tři Piráti. Jsou jimi Josef Janů, Petr Třešňák a Vojtěch Franta. Další dva kraje, kde se Piráti v koalicích se Zelenými dostali přes 5% hranici, jsou Královéhradecký a Jihomoravský. Do obou krajských zastupitelstev se dostalo po jednom zástupci Pirátů. V Královéhradeckém kraji bude Piráty zastupovat Martin Jiránek, v Jihomoravském kraji to bude místopředseda Pirátské strany Ivo Vašíček.

Příznivou zprávou je i postup dvou kandidátů s podporou Pirátů, kteří se v druhém kole utkají o senátorské křeslo. Jedná se o Renatu Chmelovou kandidující za Prahu 10, Dubeč a Štěrboholy a Ladislava Kose za Prahu 11.

> „Přestože jsme v krajských volbách očekávali o něco lepší výsledek, mohlo to být i daleko horší,“ komentuje výsledky voleb Mikuláš Ferjenčík, vedoucí Mediálního odboru Pirátů. „Ještě jednou děkujeme všem voličům za podporu i hlasy. I tyto volby potvrdily trend postupného rozšiřování působnosti Pirátů, tedy že v každých volbách máme vždy o něco lepší výsledky než ve volbách předchozích. Největší radost nám samozřejmě udělaly Mariánské lázně. V obci, kde starostuje Pirát, jsme dostali neuvěřitelných 30 % hlasů. V druhém kole senátorských voleb zase držíme palce dvěma zástupcům, kteří kandidují s naší podporou“

> „Při každých volbách sledujeme klesající procento lidí, kteří přijdou k volbám. Úkolem pro všechny politiky, nikoliv pouze pro Piráty, je tento trend zvrátit. Není žádoucí, aby se velké strany praly i o ten zbytek aktivních voličů. Všechny strany mluví o nedůvěře lidí v politiku, ale reálně bohužel pro navrácení důvěry v politiku nic nedělají ani se o to nesnaží. Paradoxně z toho pak těží strany, které se zcela vzdálily od funkce politických stran - tedy reprezentovat skutečné zájmy svých voličů a měnit je v konkrétní kroky při řízení země. Pokud se další vývoj bude ubírat tímto směrem, Česko se změny nedočká.“ komentuje nízkou volební účast i nové rozložení politických sil v rámci krajů Ivan Bartoš, předseda Pirátské strany.

## Úspěšní kandidáti v krajských volbách 2016 za Piráty

### Karlovarský kraj:

Ing. Josef Janů (47), stavební inženýr, předseda Volejbalového klubu, Karlovy Vary
Člen Republikového výboru České pirátské strany, člen kontrolního výboru zastupitelstva města Karlovy Vary

Ing. Petr Třešňák (33), starosta města Mariánské Lázně, jaderný inženýr, hudebník, Mariánské Lázně
Krajský předseda České pirátské strany

Ing. arch. Vojtěch Franta (31), místostarosta města Mariánské Lázně, architekt, Mariánské Lázně

[Profily kandidátů Karlovarského kraje](http://piratikvk.cz/)

### Královéhradecký kraj

Ing. Martin Jiránek (38), marketingový poradce regionálních firem a zastupitel města Trutnova, Trutnov

Člen komise pro cestovní ruch města Trutnova

Člen pracovní skupiny pro strategii propagace města Trutnova

[Profil Martina Jiránka](http://www.piratiazeleni.cz/kandidati/martin_jiranek)

### Jihomoravský kraj

Ivo Vašíček (54), Manažer a pedagog, Čejkovice
Místopředseda České pirátské strany

[Profil Iva Vašíčka](http://www.zeleniapiratijmk.cz/vasicek/)

### Postupující kandidáti do Senátu s podporou Pirátů

Renata Chmelová (45), aktivistka za Prahu 10, Dubeč a Štěrboholy Koalice Vlasta – koalice s podporou Pirátů, LES a KDU-ČSL

[Profil Ranaty Chmelové](http://www.renatachmelova.cz/)

Ladislav Kos (58), podnikatel v oblasti chemie za Prahu 11 Hnutí pro Prahu 11 s podporou Pirátů, Zelených, KDU-ČSL

[Profil Ladislava Kose](http://www.kosdosenatu.cz/)

## Kontakty

* [PhDr. Ivan Bartoš, Ph.D.](https://www.pirati.cz/lide/ivan_bartos), [ivan.bartos@pirati.cz](mailto:ivan.bartos@pirati.cz), předseda Pirátů, 603 415 378
* [Mikuláš Ferjenčík](https://www.pirati.cz/lide/mikulas_ferjencik), [mikulas.ferjencik@pirati.cz](mailto:mikulas.ferjencik@pirati.cz), šéf mediálního odboru Pirátů, 737 943 770
