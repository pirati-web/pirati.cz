---
title: "Piráti slaví dvojitý úspěch v senátních volbách 2016"
author: Věra Marušiaková
tags: stanovisko
date: 2016-10-17
image: /assets/img/articles/2016/novi-senatori.jpg
layout:       post
category:     blog
---

V druhém kole voleb 2016 se o senátorská křesla s podporou Pirátské strany utkali za Prahu 10 Renata Chmelová a za Prahu 11 Ladislav Kos. Máme radost, že oba naši kandidáti uspěli. Blahopřejeme nově zvolené senátorce a senátorovi a děkujeme voličům za účast ve volbách a jejich hlasy.

Renata Chmelová kandidující v Praze 10, Dubči a Štěrboholech za Koalice Vlasta s podporou Pirátů, LES a KDU-ČSL nasbírala 57,45 %, což je 8 255 hlasů. To znamená, že pro ni hlasovalo o 2 141 lidí víc, než pro druhého Jiřího Holubáře (TOP+STAN). Renata Chmelová je zastupitelkou v Praze 10 a působí jako specialistka na zapojování veřejnosti do územního plánování v neziskové organizaci Arnika. Podle hesla „Z vaší podpory, kmotrům navzdory!“ hodlá i v senátu zastupovat řadové občany stejně jako v městské části.

Ladislav Kos kandidující v Praze 11 za Hnutí pro Prahu 11 s podporou Pirátů, Zelených, KDU-ČSL získal 55,89 %, celkem pro něj v druhém kole hlasovalo 9 639 voličů. Svou soupeřku Helenu Válkovou (ANO) přesvědčivě porazil o 2 032 hlasů. Ing. Ladislav působí jako opoziční zastupitel v Praze 11. Mandát zastupitele městské části si hodlá ponechat i jako senátor, aby se podle svých slov mohl dál intenzivně věnovat také lokálním tématům.

### Související odkazy

* [Profil Renaty Chmelové](http://www.renatachmelova.cz/)
* [Profil Ladislava Kose](http://www.kosdosenatu.cz/)

### Kontakt

* [PhDr. Ivan Bartoš, Ph.D.](https://www.pirati.cz/lide/ivan_bartos), [ivan.bartos@pirati.cz](mailto:ivan.bartos@pirati.cz), předseda Pirátů, 603 415 378
* [Mikuláš Ferjenčík](https://www.pirati.cz/lide/mikulas_ferjencik), [mikulas.ferjencik@pirati.cz](mailto:mikulas.ferjencik@pirati.cz), šéf mediálního odboru Pirátů, 737 943 770
