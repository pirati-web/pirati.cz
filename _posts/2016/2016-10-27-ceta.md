---
date:         2016-10-27
category:     blog
tags:         CETA
layout:       post
title:        "Vláda dnes chtěla podepsat smlouvu CETA. Informace o dopadech na české hospodářství nemá." 
img:        2016/ceta-ttip.jpg
author:       Petr Dvořáková
---

Dle ministra průmyslu a obchodu Jana Mládka (ČSSD) měla už 27. října Česká republika z rozhodnutí vlády podepsat kontroverzní obchodní smlouvu mezi Evropskou unií a Kanadou. Česká vláda dohodu schválila před dvěma týdny, přestože doposud neexistuje studie dopadů smlouvy na české hospodářství. Hlavní obrysy smlouvy byly přitom dokončeny již před dvěma roky. Ministr průmyslu a obchodu Jan Mládek (ČSSD) tvrdí, že smlouva posílí a upevní vzájemné hospodářské vztahy, poskytne nové obchodní příležitosti pro ekonomické subjekty na obou stranách a usnadní vstup českých firem na kanadský trh. Zda jsou tato tvrzení vzhledem k neexistenci studie podložena korporátním lobby, či jsou zkrátka výmysly vařenými z vody a nouze pro tisk, nevysvětlil. Piráti se jak proti dohodě mezi EU a Kanadou CETA, tak proti dohodě mezi EU a Amerikou TTIP, od počátku vymezují. Vadí jim nejenom posílení korporátního práva, ale hlavně mlžení ohledně reálných dopadů dohod na každodenní život obyvatel.

> „Pirátům na případné ratifikaci nejvíce vadí právě nepodloženost dostatkem informací. Prosazujeme princip takzvaného demokratického minima, neboli souboru informací, které musí jak občan, tak politik bezpodmínečně mít, aby se mohl svědomitě a svobodně rozhodnout. Zatímco většina Čechů vzhledem k nedostatku informací ani netuší, co zkratka CETA znamená, v sousedním Německu proti dohodě demonstrují statisíce lidí,“ vysvětluje svůj nesouhlas s rozhodnutím vlády předseda Pirátů Ivan Bartoš.

Dopadovou studii si ministerstvo objednalo až letos v srpnu u Ekonomické fakulty Technické univerzity v Liberci a dokončená bude pravděpodobně až okolo Vánoc – tedy až dva měsíce po plánovaném podpisu vlády. Zadání navíc nepřekročilo obecnou rovinu a místo jasných závěrů bude analýza pravděpodobně pouze shrnutím potenciálních efektů, nikoliv jasných závěrů. Zatím neexistující studie přitom měla být v otázce ratifikace hlavním vodítkem. Vláda na ni však nepočkala a dohodu podepsala – shodou okolností – ve stejný den, kdy byl v Praze Pierre Pettigrew, zmocněnec kanadské vlády pro obchodní pakt EU, který měl zamrzlou ratifikaci rozhýbat. Smlouva sice může vejít v platnost až po schválení oběma komorami Parlamentu ČR, Evropská komise však předpokládá, že to už bude po podpisu vládou pouhou formalitou.

### Související odkazy

* [Text smlouvy v češtině](https://www.pirati.cz/_media/tiskove-zpravy/text_smlouvy.pdf)
* [Souhrn zdrojů k CETA na webu Špatný vTTIP](http://vttip.cz/zdroje-k-ceta/)
* [Piráti varují: TTIP se neprojedná, ale nahradí ji CETA](https://www.pirati.cz/tiskove-zpravy/pirati_varuji_ttip_se_neprojedna_ale_nahradi_ji_ceta)
* [Strýček Sam odplouvá s nepořízenou: Piráti protestovali proti TTIP a CETA](https://www.pirati.cz/tiskove-zpravy/strycek_sam_odplouva_s_neporizenou_pirati_protestovali_proti_ttip_a_ceta)

### Kontakty

* [PhDr. Ivan Bartoš, Ph.D.](https://www.pirati.cz/lide/ivan_bartos), [ivan.bartos@pirati.cz](mailto:ivan.bartos@pirati.cz), předseda Pirátů, 603 415 378
* [Ondřej Profant](https://www.pirati.cz/lide/ondrej_profant), [ondrej.profant@pirati.cz](mailto:ondrej.profant@pirati.cz), garant programového bodu Svoboda informací a člen expertní skupiny MPO, 607 580 015
