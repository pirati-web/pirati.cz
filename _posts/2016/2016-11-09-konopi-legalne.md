---
date:         2016-11-09
category:     blog
tags:         konopí
layout:       post
title:        "Vedle voleb běžela referenda: Konopí si legálně bude moci koupit pětina Američanů."
image:        /assets/img/articles/2016/usa-legalizace.jpg
author:       Petr Dvořáková
---

Při úterních prezidentských volbách si voliči čtyř amerických států odhlasovali také legalizaci konopí. Jedná se o Nevadu, Massachusetts, Maine a hlavně čtyřicetimilionovou Kalifornii. Zatímco dosud ve státech s legalizovaným konopím žilo 5 % obyvatel USA, nově to bude přes 20 %. Piráti tento trend vítají a doufají, že se brzy přenese i do Evropy a České republiky.

> Legalizaci konopí si podle průzkumů přeje většina obyvatel USA. „Američany už nebaví dlouhotrvající neúspěšná válka proti konopí, která stojí obrovské množství peněz a má velmi negativní společenské dopady, jako je třeba přeplněnost věznic lidmi, kteří nic špatného neudělali. Konopí je méně škodlivé než alkohol a nevidíme důvod, proč by měl být dospělý člověk právně postižitelný za nakládání s ním pro osobní účely. Česká republika by měla v první řadě legalizovat pěstování konopí pro osobní účely a následně se pustit do vytvoření legislativního rámce pro komerční pěstování a prodej konopí za zákonem stanovených podmínek. Jak historie ukazuje, válku proti drogám nelze vyhrát. Teď přichází čas pokusit se fenomén psychotropních látek vyřešit cestou založenou na racionální politice a ne jen na bezmyšlenkovité represi,“ shrnuje Michal Ketner, garant pirátského programového bodu Psychotropní látky.

Na federální úrovni je v USA konopí stále nelegální. Můžeme doufat, že ne na dlouho. Pokud se podaří tyto ledy prolomit, objevila by se příležitost přepsat například zastaralou Jednotnou úmluvu OSN o omamných látkách, která nelogicky řadí konopí na úroveň heroinu a kokainu. Piráti doufají, že takovou změnu budou Spojené státy iniciovat a byli bychom rádi, kdyby se k tomuto návrhu na přepsání přidala i Česká republika, popřípadě celá Evropská unie.

### Související odkazy

* [Probíhající sčítání v Maine](http://www.nytimes.com/%20elections/results/maine-%20ballot-measure-1-legalize-%20marijuana)
* [Zdroj](https://www.washingtonpost.%20com/news/wonk/wp/2016/11/08/%20medical-marijuana-sails-to-%20victory-in-florida/)

### Kontakty

* [Mikuláš Ferjenčík](https://www.pirati.cz/lide/mikulas_ferjencik) [mikulas.ferjencik@pirati.cz](mailto:mikulas.ferjencik@pirati.cz), šéf mediálního odboru, 737 943 770
