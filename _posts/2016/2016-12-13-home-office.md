---
date:         2016-12-13
category:     blog
tags:         práce
layout:       post
title:        "Nový zákoník práce pohřbívá home office. Piráti poslali otevřený dopis ministryni"
image:        /assets/img/articles/2016/home-office.jpg
author:       Věra Marušiaková
---

Už od dubna by měl platit nový zákoník práce, který má poprvé stanovit pravidla pro home office neboli práci doma. Ministerstvo práce a sociálních věcí chce více chránit práva a bezpečnost zaměstnanců. Novelou by však dosáhlo opaku a institut home office by zničilo. Pirátská strana proto zaslala otevřený dopis ministryni práce Michaele Marksové, v němž ji vyzývá, aby ministerstvo novelu přepracovalo.

Podle novely by zaměstnavatelé museli zaměstnancům poskytnout nebo proplatit veškeré nástroje nutné pro práci doma jako počítač, telefon, Internet a v doslovném výkladu i energie, ideálně formou blíže nespecifikovaného paušálu. Další opatření se týkají hlavně bezpečnosti práce – nadřízení by museli zaměstnancům poskytnout školení o bezpečnosti práce a zkontrolovat, zda mají bezpečné pracovní prostředí. Pracovníci by měli v pracovní době zakázanou manipulaci s nebezpečnými předměty. Zaměstnavateli by vznikla i povinnost zajistit, že lidé pracující doma nejsou od svých kolegů izolovaní a že svůj byt občas opouštějí.

> „Ministryně Marksová zašla ve snaze ochránit zaměstnance absurdně daleko. Budou snad zaměstnavatelé kontrolovat, jestli pracovníci nemají doma kluzkou podlahu nebo jestli mají dobře utažené plynové kohoutky? A proč vůbec regulovat něco, co už dlouhá léta funguje zcela bezproblémově i bez legislativního rámce?“ komentuje novelu předseda Pirátské strany Ivan Bartoš.
Opatření by vedla ke zbytečné finanční a administrativní zátěži firem a ty by tak pravděpodobně počet lidí pracujících doma rapidně snížily. To potvrzuje i průzkum agentury Online People, dle nějž by 88 % dotázaných firem home office omezilo a dokonce celých 93 % dotázaných zaměstnanců by bylo raději, kdyby zákoník práce vůbec neprošel. Možnost pracovat doma je přitom jedním z nejoblíbenějších zaměstnaneckých benefitů, který rádi využívají i lidé pracující obvykle v kanceláři - třeba v případě onemocnění dítěte.

Opatření by vedla ke zbytečné finanční a administrativní zátěži firem a ty by tak pravděpodobně počet lidí pracujících doma rapidně snížily. To potvrzuje i průzkum agentury Online People, dle nějž by 88 % dotázaných firem home office omezilo a dokonce celých 93 % dotázaných zaměstnanců by bylo raději, kdyby zákoník práce vůbec neprošel. Možnost pracovat doma je přitom jedním z nejoblíbenějších zaměstnaneckých benefitů, který rádi využívají i lidé pracující obvykle v kanceláři - třeba v případě onemocnění dítěte.

### Související odkazy

* [Otevřený dopis Pirátů ministryni Michaele Marksové](https://www.pirati.cz/_media/tiskove-zpravy/otevrenydopispiratu_proti_regulaci_home_office.pdf)
* [Návrh zákoníku práce](https://apps.odok.cz/veklep-detail?pid=RACKA7LFPYY1)
* [Vláda pohřbívá home office, aby ochránila zaměstnance]()

### Kontakt

* [Mikuláš Ferjenčík](https://www.pirati.cz/lide/mikulas_ferjencik), [mikulas.ferjencik@pirati.cz](mailto:mikulas.ferjencik@pirati.cz), vedoucí mediálního odboru Pirátů, 737 943 770
