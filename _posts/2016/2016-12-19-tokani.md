---
title: "Reakce Pirátské strany na manipulativní článek o „tokání s politickými zombíky“"
author: Petra Dvořáková
tags: stanovisko
date: 2016-12-19
img: 2016/faktors.jpg
category:     blog
layout:       post
---

Jednání s Vlastimilem Tlustým ohlásil místopředseda Ivo Vašíček v registru lobbistických kontaktů. Ten Piráti jako jediná strana u nás vedou jako veřejně přístupný. Zde je možno vyčíst veškeré kontakty členů strany s lidmi mimo stranu týkající se řešení politických otázek.

S Vlastimilem Tlustým byla probírána otázka nepodmíněného základního příjmu, tedy pravidelné platby pevně stanovené částky každému plnoletému občanu České republiky. Piráti považují tuto otázku za klíčovou pro udržení sociálního smíru v budoucích letech, kdy dojde k razantnímu snižování počtu pracovních míst kvůli jejich nahrazování automatizovanými a robotickými systémy.

Byl to právě Vlastimil Tlustý, který jako první politik v ČR o nepodmíněném příjmu začal hovořit, dokonce se jej, coby ministr financí v „první vládě Mirka Topolánka“ pokusil přivést k životu pod názvem „Státem zaručený příjem“.

Pro Piráty, kteří považují přizpůsobení společnosti éře masivní robotizované výroby za prioritu, jsou důležité odborné podklady, analýzy a vědomosti, které Tlustý má. „Jde nám o to definovat nepodmíněný příjem v co nejrealističtější podobě, aby se diskuze o jeho zavedení vedla ve věcné rovině. Tato myšlenka je často považována za levicovou, přesto s ní přicházejí také pravicoví politici. To svědčí o tom, že myšlenka nepodmíněného příjmu se vymyká pravolevému dělení, a jelikož chtějí Piráti navrhnout jeho realizaci co nejlépe, diskutujeme ho s odborníky z obou částí politického spektra,“ upřesnil Ivo Vašíček. Podobně se například Piráti setkali i s provozovatelem tzv. žlutých autobusů panem Jančurou s cílem diskuse programových bodů v oblasti dopravní politiky ČR.

> Vlastimil Tlustý projevil zájem o spolupráci s Piráty na ekonomické části volebního programu. Nikoliv o kandidaturu. „Vlastimil Tlustý je poradce pro oblast nepodmíněného základního příjmu, ne kandidát na ministra financí. I kdyby chtěl kandidovat za Piráty, musel by projít primárkami, stejně jako kdokoliv jiný,“ doplnil Vašíček. Informace o jednání s Vlastimilem Tlustým vyvolala několik překvapených reakcí i uvnitř strany, ty byly do značné míry způsobeny právě manipulativním vyzněním zmiňovaného článku.

### Souvisejíci odkazy

* [Článek "Piráti po Marvanové tokají s dalším politickým zombíkem"](http://faktors.tyden.cz/rubriky/pan-faktor/pirati-po-marvanove-tokaji-s-dalsim-politickym-zombikem_410267.html)
* [Registr lobbistických kontaktů Pirátů](https://forum.pirati.cz/oznameni-f595/evidence-lobbistickych-kontaktu-t13315-640.html)

### Kontakt

* [Mikuláš Ferjenčík](https://www.pirati.cz/lide/mikulas_ferjencik), [mikulas.ferjencik@pirati.cz](mailto:mikulas.ferjencik@pirati.cz), pražský zastupitel a šéf mediálního odboru, 737 943 770
