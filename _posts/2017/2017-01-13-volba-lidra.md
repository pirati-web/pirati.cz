---
date:         2017-01-13
category:     blog
tags:         piráti
layout:       post
title:        "Piráti si volí celostátního lídra pro letošní volby do poslanecké sněmovny" 
img:        2017/volba-lidra.jpg
author:       Věra Marušiaková
---

> Ivan Bartoš ke své kandidatuře říká: „Každým rokem Piráti zapouštějí kořeny v reálné politice České republiky. Z dat, která máme k dispozici, odhaduji, že mezi voliči i nevoliči máme potenciál téměř 15 procent. Věřím, že výsledky dosavadní práce v krajích, městech i v celostátní politice ukazují, že volbou Pirátů mohou občané jedině získat. Jsem přesvědčený, že se nám letos dobrou strategií podaří výsledek „těsně před branami“ pokořit a sněmovnu dobudeme. Pirát ví.“
 
> Mikuláš Peksa, druhý kandidát na volebního lídra Pirátů říká: „Chci ukázat, že už nejsme jen parta nadšenců, ale významná mezinárodně propojená protikorupční síla, schopná dlouhodobě obstát i na parlamentní úrovni. Musíme být tou přirozenou první volbou pro sociálně-liberální voliče, která v české politice dosud chyběla,“

Do letošních sněmovních voleb se Piráti rozhodli jít samostatně. Je to vůle velké většiny členské základny. Budou mít otevřené kandidátky, na kterých mohou být i aktivní osobnosti mimo stranu, například z lokálních politických subjektů, se kterými nalezneme programovou shodu.

Jak je u Pirátů tradicí, v kampani se budou opírat o množství dobrovolníků, protože jsou strana vzniklá „zdola“ z lidí, kteří chtějí zlepšit politiku. Na letošek připravují největší dobrovolnickou kampaň ve své historii. Strukturu pro zapojování dobrovolníků Piráti budují dlouhodobě, s cílem pomoci aktivním občanům v regionech s účastí na místní i celostátní politice.

Pirátský volební program nyní sestavují odborníci z řad Pirátů. Program připomínkují členové a příznivci Pirátů, ale také odborníci z celého politického spektra. Piráti stojí o zpětnou vazbu i od lidí, kteří k nám názorově nezapadají.

### Profily kandidátů

* [Ivan Bartoš](https://www.pirati.cz/lide/Ivan_Bartos), předseda strany, ivan.bartos@pirati.cz, 603 415 378
* [Mikuláš Peksa](https://www.pirati.cz/lide/mikulas_peksa), vedoucí zahraničního odboru, mikulas.peksa@pirati.cz, 605 101 249

### Volební systém

V prvním kole mají všichni členové Pirátů dva hlasy, případně se mohou hlasování zdržet. Do druhého kola postoupí kandidáti, jejichž podpora překoná 50 % hlasujících. Pokud je postupující kandidát jediný, je zvolen rovnou v prvním kole.

### Hlasování

Volba probíhá hlasováním na [tomto odkazu](https://forum.pirati.cz/hlasovani-celostatniho-fora-f475/cf-19-2016-volba-celostatniho-lidra-hlasovani-1-kolo-t35741.html), kde budou po vypršení doby hlasování vidět i výsledky.

### Kontakt

* [Mikuláš Ferjenčík](https://www.pirati.cz/lide/mikulas_ferjencik), [mikulas.ferjencik@pirati.cz](mailto:mikulas.ferjencik@pirati.cz), šéf mediálního odboru Pirátů, 737 943 770
