---
title: "Piráti podporují Chartu Aliance pro otevřené vzdělávání"
author: Petra Dvořáková
tags: vzdělávání
date: 2017-02-15
img: 2017/oer.jpg
category:     blog
layout:       post
---

Česká pirátská strana se jako první politická strana připojila k Chartě Aliance pro otevřené vzdělávání. Dlouhodobě se snažíme změnit stávající situaci, kdy veřejné instituce financují vzdělávací materiály, výzkum a získávání znalostí, ale výsledky těchto veřejně financovaných projektů nejsou volně dostupné všem občanům, dospělým i dětem.

> Adam Zábranský, zastupitel za Piráty v Praze, který dlouhodobě prosazuje otevřený přístup ve veřejné sféře, k Chartě říká: „Piráti svou politikou dlouhodobě hájí stejné principy jako Charta Aliance pro otevřené vzdělávání a pamatují na ně i ve svém programu. V Praze se nám například podařilo prosadit podporu otevřených vzdělávacích zdrojů. Připojení se k Chartě tedy pro nás bylo samozřejmou a přirozenou věcí.“

> „Školství v Česku bohužel v řadě oblastí zůstává v časech Rakouska-Uherska. Přeplněné třídy, důraz na učení zpaměti a disciplínu, nedostatek spolupráce. Piráti chtějí naše školství posunout do jednadvacátého století a podpora otevřeného vzdělávání je jedním z kroků na této cestě. Vzdělávání je sdílení,“ doplňuje předseda Pirátů Ivan Bartoš.

Několik pirátských cílů v této oblasti:

1. Zpřístupnění všech vzdělávacích materiálů, které byly podpořeny z veřejných zdrojů, pod veřejnou licencí
2. Mezinárodní spolupráce na modernizaci vzdělávání prostřednictvím platformy Open Government Partnership, které je ČR členem
3. Aplikování principů universal design (design pro všechny) pro vzdělávací materiály a výstupy, které byly podpořeny z veřejných zdrojů
4. Publikování informací z oblasti vzdělávání ve formátu otevřených dat - ve formě, která usnadní jejich další využití v různých formátech a platformách

### Související odkazy

* [Charta Aliance pro otevřené vzdělávání](http://otevrenevzdelavani.cz/wp-content/uploads/2015/11/Charta_Aliance_pro_otevrene_vzdelavani-1.pdf)
* [Aliance pro otevřené vzdělávání](http://www.otevrenevzdelavani.cz/)
* [Programový bod vzdělání v pirátském programu](https://www.pirati.cz/program/vzdelani)

### Kontakty

* [Mikuláš Ferjenčík](https://www.pirati.cz/lide/mikulas_ferjencik) [mikulas.ferjencik@pirati.cz](mailto:mikulas.ferjencik@pirati.cz), vedoucí mediálního odboru Pirátů, 737 943 770
* [Adam Zábranský](https://www.pirati.cz/lide/adam_zabransky) [adam.zabransky@pirati.cz](mailto:adam.zabransky@pirati.cz), pražský zastupitel za Piráty, 721 006 868
