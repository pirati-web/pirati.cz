---
title: "Kdo vykostil zákon o smlouvách na Internetu? KDU-ČSL, ČSSD, ODS a KSČM, pomohl i Babiš"
author: Mikuláš Ferjenčík
tags: registr-smluv
date: 2017-02-24
img: 2017/registr-smluv.jpg
category:     blog
layout:       post
---

Zastupitelé Pirátů na dnešním jednání zastupitelstva předali primátorce Krnáčové symbolický šek na 10 000 Kč, kterými hodlají podpořit vymáhání škod, které způsobil bývalý primátor Pavel Bém Praze mimo jiné v kauze Opencard.

### Zásadní odpovědnosti:

* Poslanci KDU-ČSL Jurečka, Kudela a spol. otevřeli návrhem Pandořinu skříňku, ačkoliv si nepochybně byli vědomi, že zákon bude ve sněmovně vykastrován.
* Zásadní návrh, který vyřazuje státní a městské firmy, předložil poslanec Petr Kudela (KDU-ČSL) a schválily jej ČSSD + KSČM + ODS + Jan Bartošek, Jaroslav Klaška (KDU-ČSL) - utváří se nám zde tedy nová prokorupční koalice.
* Fakticky to znamená, že firmy jako Dopravní podnik hl. m. Prahy, Pražská energetika, Pražská plynárenská a další nebudou muset zveřejňovat smlouvy - jsou to přitom právě tyto firmy, které hospodaří s největší částí veřejného majetku a které současná politická mafie zneužívá k vlastnímu obohacení.
* Na hlasování nebyli přítomni všichni klíčoví představitelé koalice - Bohuslav Sobotka, Milan Chovanec, Andrej Babiš; kdyby byli přítomni a nechyběli další poslanci, zřejmě by bylo těžší, aby návrh prošel.
* Poslanecká sněmovna má nyní nově desítky usvědčených lhářů, kteří podepsali závazek, že registr smluv podpoří, a nyní ho svým hlasem potopili.
* Andrej Babiš se nedostavil na jednání poslanecké sněmovny, když bylo potřeba hájit klíčový zákon pro průhlednost státu, přestože si z boje proti korupci udělal hlavní předvolební téma. Stačilo, aby byl v sále a zákon by neprošel, novela byla schválena o jeden hlas.
* Ačkoliv poslanci ANO pro okleštění zákona přímo nezvedli ruku, svým hlasováním (Ne: 23 Nepřihlášen: 5 Zdržel se: 13 Omluven: 6) přímo nahráli schválení návrhu novely tím, že svou neúčastí či nepřihlášením se snížili počet potřebných hlasů pro jeho přijetí.

Jakub Michálek, místopředseda Pirátů k likvidaci zákona o smlouvách na Internetu říká: „KDU-ČSL se dnes nechala slyšet, že zákon zachrání v senátu, přitom jsou to právě lidovci, kdo novelu dostal na jednání sněmovny a byl to právě jejich poslanec Kudela, který navrhl nejrozsáhlejší vykostění zákona. V médiích se moc nepíše ani o roli Andreje Babiše, který na klíčové hlasování sněmovny o zásadním protikorupčním zákonu vůbec nepřišel a dal tak ODS, ČSSD, KDU-ČSL a KSČM volné pole působnosti k jejich špinavé práci. Právě Babišova absence tak rozhodla o tom, že zákon prošel.“

Klíčová hlasování a zodpovědné poslance i poslanecké kluby najdete v [této tabulce](https://www.pirati.cz/_media/tiskove-zpravy/schvalene_navrhy_-_registr_smluv.pdf).
