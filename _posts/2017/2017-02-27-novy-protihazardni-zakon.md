---
title: "Poslanci se asi nechali napálit: nový protihazardní zákon podpoří byznys největších tuzemských hráčů. Ministerstvo financi uděluje první licence na provozování online sázek"
author: Věra Marušiaková
tags: hazard
date: 2017-02-27
image: /assets/img/articles/2017/casino.jpg
category:     blog
layout:       post
---

Den po té, co Ústavní soud zamítl stížnost Pirátů a senátorů ohledně blokace internetových stránek ministerskými úředníky bez soudu a opatření označil za necenzurní a standardní, se ledy pohnuly. Bohužel přesně tím směrem, na který Piráti celou dobu upozorňovali. Ministerstvo financí udělilo první licence na online kasíno firmě Fortuna, kde se o nic jiného než klasický hazard nejedná, a na Internet pouští i Sportku. Novelu zákona o hazardních hrách připravovalalo ministrestvo financi ve spolupráci s lobbisty vybraných herních společností. Ty se nyní samy chystají obsadit ve svůj prospěch zregulované prostředí na internetu.

Potvrzuje se tak, že Babišova a Závodského údajná péče o lidi a rodiny, které nesou dopady patologického hráčství, nebyla pravým důvodem návrhu novely zákona. Důkazem toho je i neskrývaná angažovanost zástupce českých sázkových kanceláří Marka Hermana nejen v přípravě zákona, ale i při aktivní obhajobě cenzurních paragrafů.

> „Pokud se rozhodneme regulovat nějaký nežádoucí jev, má být cílem ho omezit, nikoliv přihrát celý segment někomu jinému. Buď tak Andrej Babiš se Závodským činili vědomě, nebo je jejich naivita do nebe volající. Udělením licence Fortuně na online kasino ministerstvo financí v podstatě říká: Je dobře, že ti lidé hrají a prohrávají, ale musí to být u našich kamarádů a my z toho musíme mít také patřičné daně. Láska opět nezvítězila nad hamižností a klientelismem. Celou dobu jsme upozorňovali, že novelu píšou s ministerstvem financí lidé z vybraných sázkovek. Ostatně jsme na jednání s nimi byli a máme to v i registru lobbistických kontaktů. “ Komentuje předseda Pirátů Ivan Bartoš, který spolu s odborníky dlouhodobě kritizoval přípravu novely loterijního zákona v oblasti cenzury Internetu.

> „Ministr Babiš se vždy ostře vymezuje proti svému předchůzdci Miroslavu Kalouskovi. Ten skutečně předchozí legislativu ohnul takovým způsobem, že cestu nejtvrdšímu hazardu doslova umetl. Legislativa Babišova ministerstva však nese velmi podobné rysy, jen je ve svém provedení daleko rafinovanější a myslí na budocnoust, kdy většina loterijních a sázkových her bude provozována právě online.“ Nešetří kritikou Bartoš.

> „Faktická kontrola Internetu byla schválena pod zcela falešnou záminkou. Místo ochrany patologických hráčů šlo o zájmy tuzemských provozovatelů, kteří zlobovali ministerstvo financí.“ uzavírá Bartoš.

Odstrašujícím příkladem je město Jablonec nad Nisou, kde po původním zákazu město povolilo 12 kasin v centru. Primátor hájí vysoký počet kasin tím, že jej nemůže nijak snížit, přitom se neopírá o žádný konkrétní paragraf. 350 proherních automatů na 45 tis. obyvatel – tak vypadá regulace hazardu v Jablonci nad Nisou.

### Související odkazy

* [Stát udělil českým firmám první licence: Fortuna může spustit on-line kasino, Sazka internetovou Sportku](http://m.ihned.cz/byznys/c1-65637210-stat-udelil-prvni-licenci-k-legalnimu-kasinu-na-internetu-fortuna-spusti-ruletu-behem-par-dnu)
* [Záznam debaty Ivana Bartoše s Andrejem Babišem, Markem Antošem a Markem Hermanem na téma cenzura internetu](http://www.pokerarena.cz/rubriky/zaklady-pokeru/legislativa/video-regulace-hazardu-a-svoboda-internetu_10612.html)
* [Akcie Fortuny byly dnes hnacím motorem pražské burzy. Věděl někdo víc než ostatní?](https://www.web4trader.cz/akcie-fortuna-byly-dnes-hnacim-motorem-prazske-burzy-vedel-nekdo-vic-nez-ostatni/)
* [Piráti hlásí rozhodnutí Ústavního soudu: Cenzura schválena](https://www.pirati.cz/tiskove-zpravy/pirati_hlasi_vysledky_rozhodnuti_ustavniho_soudu_ve_veci_cenzury_internetu._boj_proti_plosnemu_smirovani_obcanu_vojenskou_rozvedkou_pokracuje)

### Kontakty

* [PhDr. Ivan Bartoš, Ph.D.](https://www.pirati.cz/lide/ivan_bartos), [ivan.bartos@pirati.cz](mailto:ivan.bartos@pirati.cz), předseda Pirátů, 603 415 378
* [Mikuláš Ferjenčík](https://www.pirati.cz/lide/mikulas_ferjencik), [mikulas.ferjencik@pirati.cz](mailto:mikulas.ferjencik@pirati.cz), vedoucí mediálního odboru Pirátů, 737 943 770
