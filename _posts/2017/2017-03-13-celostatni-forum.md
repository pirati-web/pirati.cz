---
title: "V sobotu 18. března zasedá Celostátní fórum Pirátské strany"
author: Věra Marušiaková
tags: volby
date: 2017-03-08
img: 2017/cf2017.jpg
category:     blog
layout:       post
---

V sobotu 18. března 2017 se v Praze uskuteční zasedání nejvyššího orgánu Pirátské strany - Celostátního fóra, které tvoří všichni členové Pirátů. Na programu je zpráva předsedy strany, vystoupení senátorů a čestných zahraničních hostů i představení nedávno zvolených krajských pirátských lídrů, kteří povedou Piráty do parlamentních voleb 2017.

Celostátní fórum se koná v prostorách Impact HUB Drtinova 557/10, Praha 5 Smíchov od 10 hodin. Akce je otevřená jak pro příznivce Pirátů, tak širokou veřejnost. Srdečně jsou zváni také zástupci médií, pro které bude zajištěn celodenní servis. Jak už je u Pirátů zvykem, na oficiální program naváže od 18,30 neformální zábava v UHELNA klubu, Štefánikova 18/25.

Na celostátním pirátském srazu se bude také hovořit o stavu příprav programových bodů pro podzimní parlamentní volby a volební kampani a její strategii. České Piráty přijdou pozdravit i vzácní zahraniční hosté. Na sjezdu vystoupí zakladatel celosvětového Pirátského hnutí Švéd Rick Falkvinge a německá europoslankyně za Piráty Julia Reda.

### Proč se zúčastnit?

Přijďte se podívat na setkání všech členů Pirátské strany. Ivan Bartoš přednese zprávu o činnosti strany za poslední rok a senátoři a senátorky zvolení s podporou Pirátů představí na čem pracují. Zažijete také jedinečnou atmosféru příprav Pirátů na parlamentní volby 2017.

### Registrace účastníků

Chcete-li se celostátního fóra zúčastnit osobně, zaregistrujte se prosím [zde](https://www.pirati.cz/cf2017). Chcete se připojit k večerní zábavě? Jednoduše přijďte na společenský večer.

### Nevyjde vám to?

Nevadí. Připojte se online. Jednání můžete sledovat také prostřednictvím video-streamu a na sociálních sítích. Přístupové url adresy budou k dispozici v den konání jak na stránce akce, tak na facebookové stránce pirátské strany.

### Program

* 10:00 Zahájení Celorepublikového fóra, seznámení účastníků s nástěnkou týmů pro networking
* 10:15 Výroční zpráva předsedy strany (předseda strany)
* 11:00 Zpráva senátního týmu o aktivitách senátorů s naší podporou (senátní tým, senátoři)
* 11:30 Vystoupení senátorů s podporou Pirátů
* 11:50 Zpráva o stavu přípravy volebního programu (Republikové předsednictvo/parlamentní tým)
* 12:20 Oběd
* 13:20 Představení lídrů v jednotlivých krajích (celostátní lídr/krajští lídři)
* 14:15 Představení příprav volební kampaně a zapojení členů (volební štáb)
* 15:50 Tisková konference s představením závěrů setkání
* 16:20 Vystoupení zahraničních hostů
* 16:50 Společné focení
* 17:30 Předpokládaný konec zasedání

### Po práci zábava

Po skončení oficiálního programu pokračujeme v 18:30 společenským večerem s dobrým jídlem a hudbou Zevl KZS Djs i zázemím pro rodiče s malými dětmi, na který naváže taneční drum'n'bass akcí DarkSide Night Warm Up / W simplexních (CZ) v klubu Uhelna přes chodbu - účastníci večírku mají zvýhodněné vstupné.

### Související odkazy

* [Registrace pro účast na Celostátním fóru](https://www.pirati.cz/cf2017)
* [Objednání občerstvení a večeře pro oficiální i společenskou část programu](https://docs.google.com/forms/d/e/1FAIpQLSekZgFbNqe0eDVzsnsvURQKgh7yTu9qKeD7EkP4Vw0qd_dXZg/viewform?c=0&w=1)
* [Facebooková událost celostátního fóra](https://www.facebook.com/events/149053445612123/)
* [Facebooková událost společenský večírek po celostátním fóru](https://www.facebook.com/events/592296517630315/?active_tab=about)

### Kontakt

* [Mikuláš Ferjenčík](https://www.pirati.cz/lide/mikulas_ferjencik), [mikulas.ferjencik@pirati.cz](mailto:mikulas.ferjencik@pirati.cz), vedoucí mediálního odboru Pirátů, 737 943 770
