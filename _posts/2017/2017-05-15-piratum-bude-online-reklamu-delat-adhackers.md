---
date:         2017-05-15
category:     blog
tags:         pirati
layout:       post
title:        "Pirátům bude online reklamu dělat AdHackers Jana Řeháka" 
img:          2017/adhackers.jpg
author:       Ivan Bartoš
---

Kreativní agentura AdHackers vyhrála výběrové řízení na online reklamu České pirátské strany v letošní kampani do sněmovních voleb. AdHackers založil bývalý managing director agentury OMD a obchodní ředitel TV Nova, Jan Řehák. Po Jakubu Horákovi tak Piráti získávají do týmu další těžkou váhu českého marketingu.

„Jsem rád, že Honza Řehák a jeho tým mají zájem spolupracovat s Piráty. Nejen, že jejich nabídka pro realizaci online části kampaně byla nejlepší, ale celý tým AdHackers svým naladěním Pirátům konvenuje. Honzy si vážím nejen jako odborníka, ale i jako člověka. Kombinuje se v něm přemýšlivost, empatie, dětská hravost, vnitřní skromnost i zdravá pokora“ glosuje výsledek výběrového řízení předseda strany Ivan Bartoš.

Sám Řehák považuje práci pro Piráty především za společensky užitečný počin. „Vstřícnost naší nabídky odrážela naše sympatie k vizi, kterou Piráti mají. Jsme naladěni na stejné vlně a není nám cizí se společensky angažovat. Stejně jako oni cítíme povinnost postavit se za ideály svobody a bránit se probíhajícímu utahování šroubů.“ prohlašuje o spolupráci Řehák.

Agentura AdHackers vytvářela komunikační koncept například pro značku Bohemia společnosti Intersnack, spolupracuje se společností Total a dalšími významnými společnostmi. Má zkušenosti i z politických kampaní.

### Kontakty

Ivan Bartoš, předseda Pirátů, ivan.bartos@pirati.cz, tel. 603 415 378

