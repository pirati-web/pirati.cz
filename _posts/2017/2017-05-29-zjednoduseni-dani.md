---
date:         2017-05-26
category:     blog
tags:         volby ekonomika dane
layout:       post
title:        "Piráti zjednodušují daně pro zaměstnance, spustili daňovou kalkulačku."
img:          2017/dane.png
author:     Mikuláš Ferjenčík
---

Česká pirátská strana prosazuje daně, které každý pochopí. Nástrojem k tomu má být „superrovná daň“. Jak by na vás dopadla, nyní můžete zjistit sami na stránce **[www.pirati.cz/kalkulacka](https://www.pirati.cz/kalkulacka/)**. Drtivá většina zaměstnanců by si polepšila.

Je superrovná, protože má stejnou sazbu pro všechny příjmové skupiny, zatímco dnes vysokopříjmové skupiny daní méně. Současná „rovná“ daň a změť sazeb odvodů okolo má jediný cíl, a to skrýt před lidmi skutečné zdanění, které ve skutečnosti není rovné ani spravedlivé. Díky superrovné dani bude každý jasně vidět, kolik platí,“ vysvětluje místopředseda strany a pražský lídr Jakub Michálek.

Michálek poukazuje na to, že strana je teprve třetí po ČSSD a ODS, která ukázala konkrétní návrhy. „Náš návrh na rozdíl od nich představuje skutečné zjednodušení, ne jen kosmetické úpravy stávajícího nevyhovujícího systému“.

Pirátský návrh počítá se sloučením všech dílčích sazeb daní a odvodů do jedné. Zdanění práce by se tak snížilo o 1,6 procentního bodu ze 48,6 % na 47 %. Právě 47 % má být výše nové jediné sazby daně – rovné daně pro všechny zaměstnance. Dle možností ekonomiky chtějí Piráti snižovat zdanění práce o 1 procentní bod ročně, aby se Česká republika dostala na přijatelné hodnoty zdanění. České zdanění práce patří dnes totiž mezi nejvyšší mezi zeměmi OECD.

Superrovná daň usnadní život i zaměstnavatelům. „Budou odvádět jednu daň na jeden účet a komunikovat s jedním úřadem. Naše kalkulačka ukazuje, že navrhujeme snadné a proveditelné řešení,“ uzavírá Michálek.

Více na **[www.pirati.cz/kalkulacka](https://www.pirati.cz/kalkulacka/)**

### Kontakty:

* Štěpán Štrébl, volební manažer Pirátů, stepan.strebl@pirati.cz, telefon: 776 76 44 22
* [Jakub Michálek](https://www.pirati.cz/lide/jakub-michalek/), místopředseda Pirátů a volební lídr v Praze, spoluautor Pirátské daňové reformy, 775 978 550
* [Mikuláš Ferjenčík](https://www.pirati.cz/lide/mikulas-ferjencik/), vedoucí mediálního odboru Pirátů, 737 943 770
