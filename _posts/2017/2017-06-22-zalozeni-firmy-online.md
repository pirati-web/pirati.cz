---
date:         2017-06-22
category:     blog
tags:         volby ekonomika
layout:       post
title:        "Pirátská strana už nyní realizuje, co ostatní politici dosud jen slibovali. Díky Pirátům teď může každý založit firmu online"
image:          /assets/img/articles/2017/bartos.jpg
author:     Mikuláš Ferjenčík
---

Založit firmu za jediný den – Piráti přichází s reálnou vizí, kdy budou mít občané možnost založit obchodní společnost z domova za den. Aby dokázali, že to myslí vážně, vytvořili jako modelový příklad internetovou stránku **[https://urad.pirati.cz](https://urad.pirati.cz)**, kde si může prvních 10 zájemců zaregistrovat firmu přímo z domu.

„Nejedná se o „trénink”, ale o reálně fungující web, který firmu skutečně založí. Ostatní strany nabízí jen vize a prázdné sliby toho, co prý bude za 20 let. My chceme, aby naše sliby byly hmatatelné. Proto přinášíme konkrétní řešení - černé na bílém,” říká předseda Pirátů Ivan Bartoš.

Piráti již od svého vzniku deklarují, že chtějí pomocí internetu usnadnit život občanům i podnikatelům. „Ve svém programu počítáme s tím, že firmu musí jít založit online, s poplatkem do 500 Kč a tento poplatek musí jít zaplatit kartou. Chceme, aby bylo možné si nové doklady vyžádat online, veškeré záležitosti vůči státu musí jít vyřídit online, telefonicky nebo poštou. Například změna trvalého bydliště by neměla trvat víc než 10 minut,” přibližuje program lídr Bartoš.

Na rozdíl od jiných politiků, kteří o rušení formulářů pouze mluví, tak Piráti reálně činí už nyní. „Byrokracie a složitost procesu nás tak vyděsila, že jsme se rozhodli voličům proces maximálně zjednodušit už nyní. Takže Piráti zakládají firmy pro všechny, kdo nechtějí obíhat po úřadech, aby bylo jasné, jak to bude vypadat, až Piráti svůj program zrealizují. Po úřadech mají obíhat data, ne lidé. Když stát nic nedělá, Piráti to vyběhají za vás,” vysvětluje Bartoš.

Česko je dle údajů Světové banky až 81. ze 190 ekonomik v jednoduchosti založení firmy. Přitom na Novém Zélandu založení firmy trvá půl dne a podnikateli stačí jeden krok. I mnoho rozvojových zemí je před námi. Pro srovnání v Česku obnáší založení firmy minimálně osm kroků a zabere nejméně týden, reálně spíše dva až tři. I jinde v Evropě je proces mnohem snazší. Tak proč to nejde i u nás?

### Odkazy

* [Prezentace Pirátů k problematice zakládání firem online](https://github.com/pirati-web/pirati.cz/blob/gh-pages/assets/pdf/na-urad-z-domova.pdf)
* [Stránka https://urad.pirati.cz, kde si lze vyzkoušet, jak bude vypadat založení firmy online](https://urad.pirati.cz)
