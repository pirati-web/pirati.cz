---
date:         2017-06-30
category:     blog
tags:         kampaň
layout:       post
title:        "Piráti dostávají od příznivců peníze na plavbu do sněmovny, cílovou částku překročili během 2 dnů."
img:          2017/lod.jpg
author:     Mikuláš Ferjenčík
---

Piráti spustili na serveru Hithit crowdfundingový projekt, který měl za cíl získat finanční podporu na provoz solární lodi. Ta bude na Vltavě a Labi představovat Piráty a jejich hodnoty. Cílová částka se vybrala během necelých dvou dnů. Výsledek předčil všechna naše očekávání a veškerým podporovatelům děkujeme.

„Ve středu po poledni jsme fundraising spustili a nestačili jsme se divit, jak rychle sbíráme podporu. S tímhle nepočítali ani ti optimističtější z nás,“ uvedl nadšeně Ivan Bartoš, předseda Pirátské strany. Ten bude nejdůležitějším účastníkem Pirátské plavby, která je díky solárnímu pohonu šetrná k životnímu prostředí a technologicky patří ke špičce lodní dopravy. Během dnešního dopoledne se částka vyšplhala nad cílovou hodnotu a každou hodinou roste. To je pro nás nesmírně potěšující a zavazující zároveň. 

Plavba Pirátské lodi je součástí kampaně k volbám do Poslanecké sněmovny. Odstartuje v půli srpna a postupně budeme navštěvovat města na dolních tocích Vltavy a Labe. Budeme představovat Pirátský program a kandidáty a zároveň pořádat doprovodné akce jako přednášky, akce pro děti nebo koncerty. 

„Máme obrovskou radost a vzhledem k masivní podpoře projektu, který má vyhrazeno na sběr peněz ještě 43 dní, nyní plánujeme rozšíření plavby. Zvažujeme například pokračování plavby i na Moravě,“ dodal Bartoš. Stav Pirátského fundraisingu můžete sledovat zde, kde můžete i sami přispět: [https://www.hithit.com/cs/project/3805/piratska-plavba-do-snemovny](https://www.hithit.com/cs/project/3805/piratska-plavba-do-snemovny)

Děkujeme za podporu! Tohle léto bude na Pirátské vlně. Pusťte nás na ně!

### Odkazy:

* Pirátský crowdfundingový projekt: [https://www.hithit.com/cs/project/3805/piratska-plavba-do-snemovny](https://www.hithit.com/cs/project/3805/piratska-plavba-do-snemovny)
* Solární loď na které se budou Piráti plavit: [http://www.sunriver.cz/](http://www.sunriver.cz/)

### Kontakt:

* [Mikuláš Ferjenčík](https://www.pirati.cz/lide/mikulas-ferjencik/) – vedoucí mediálního odboru
* email: mikulas.ferjencik@pirati.cz
* telefon: 737 943 770

