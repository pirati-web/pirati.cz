---
date:         2017-07-12
category:     blog
tags:         kampaň
layout:       post
title:        "Piráti svědky nesmyslné státní byrokracie. V otevřeném dopise kritizují šikanu Finanční správy ČR."
image:          /assets/img/articles/2017/paperwork.jpg
author:     Karolína Sadílková
---

Když chce podnikatel přihlásit svou novou firmu k DPH, musí se v dnešní době připravit na nemalé obstrukce ze strany Finanční správy ČR. Reálně se o tom nyní přesvědčili i Piráti. Jejich firma 1. Pirátská s.r.o., která prodává svým příznivcům reklamní předměty v právě probíhající předvolební kampani, totiž stojí před celou řadou absurdních požadavků, kterými úřad podmínil registraci firmy k DPH. Velkou část těchto formalit navíc zavedl Andrej Babiš. Piráti proto úředníkům odeslali 12. července **[otevřený dopis](https://github.com/pirati-web/pirati.cz/blob/gh-pages/assets/pdf/otevreny_dopis_fu_cert.pdf)**.

„Teď, po čtyřech letech šikany, Andrej Babiš sní o tom, jak mávnutím proutku vytvoří přívětivé prostředí. Nevím, proč to za ty čtyři roky neudělal. Vždyť všechna ministerstva, která to udělat mohla, kontroluje on,“ uvádí v otevřeném dopise finančnímu úřadu Štěpán Štrébl, volební manažer Pirátů a prokurista pirátské firmy.

Finanční úřad chtěl po 1. Pirátské s.r.o. do 15 dnů doložit řadu formalit a informací, které jiné úřady obdržely již před pár týdny. Například se jedná o informace o sídle subjektu, kterým disponuje Živnostenský úřad, jež by bez tohoto údaje nemohl vydat oprávnění. Piráti museli dále doložit i adresu skladovacích prostor, materiální a personální zdroje i jména obchodních partnerů. Informace v angličtině o dovezeném zboží museli být přeloženy pro finanční úřad do češtiny.

„Anabáze s registrací k daním ilustruje peripetie, kterými si musí malí podnikatelé v Česku projít. Bývalý ministr financí vyhrožuje, uráží novináře a vypráví do veřejnoprávního média o tom, kdo kdy viděl, aby mu stát kontroloval příjmy. A mezitím musí každý, kdo chce podnikat v souladu se zákonem, duplicitně dokazovat i ty největší podrobnosti. Andrej Babiš ve svém snáři teoretizuje o přívětivém prostředí, ale během úřadování firmám pouze rozšířil byrokratické povinnosti,“ dodává lídr Pirátů Ivan Bartoš.

Realita je bohužel taková, že podnikatele v blízké době čekají i další obstrukce, kterými budou podávání měsíčního přiznání k DPH a kontrolních hlášení.

Pirátská strana nesmyslnou šikanu zastaví. Po úřadech mají obíhat data, nikoliv lidé.

### Odkazy

* [Celý text otevřeného dopisu](https://github.com/pirati-web/pirati.cz/blob/gh-pages/assets/pdf/otevreny_dopis_fu_cert.pdf)

### Kontakty

* Štěpán Štrébl, volební manažer
* E-mail: stepan.strebl@pirati.cz
