---
date:         2017-07-13
category:     blog
tags:         kampaň
layout:       post
title:        "Piráti obsazují okrskové volební komise."
image:          /assets/img/articles/2017/urna-listky.jpg
author:     Karolína Sadílková
---

I letos, stejně jako v předchozích volbách, organizují Piráti nábor členů do okrskových volebních komisí. Letos chtějí získat až 14 000 občanů, kteří budou dohlížet na regulérnost voleb. V parlamentních volbách 2013 to bylo 8000 lidí.

Piráti dlouhodobě sázejí na zapojení dobrovolníků. Touto cestou chtějí dosáhnout toho, aby se víc lidí začalo zajímat o politiku. Demokracie se bez informovaných a zasvěcených voličů neobejde a třeba i odměna okolo 1300 Kč může být tím impulsem, který zejména mladé lidi přesvědčí o tom, že být aktivní má smysl.

„Nevěříte v regulérnost voleb? Pojďte se o ní přesvědčit a dohlédnout na její dodržování. Získáte tím za to i příjemné vylepšení osobního rozpočtu,“ vyzývá zájemce předseda strany Ivan Bartoš. „Demokracie není samozřejmost a vyplatí se pro ni obětovat jeden necelý víkend.“

Piráti již před několika dny obnovili registrační formulář na stránce **[ovk.pirati.cz](http://ovk.pirati.cz/)**. Nejprve byli osloveni lidé, kteří na sebe zanechali kontakt již při minulých volbách, aby měli určitý náskok a mohli se registrovat, dokud je všude volno. Této možnosti využilo 2500 občanů. Nyní již probíhá nábor z řad široké veřejnosti, který budou Piráti propagovat pomocí svých informačních kanálů.

Piráti programově dbají na ochranu osobních udajů a důsledne dodržují všechny zásady pro jejich shromažďování.
