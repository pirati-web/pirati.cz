---
layout: post
category: CLANKY
title: Šéf Pirátů Bartoš zahájí středočeskou předvolební tour 4. srpna na festivalu High Jump
date: 2017-07-31T10:53:16+02:00
author: Karolina Sadílková
image: /assets/img/articles/2017/freeride.jpg
tags: psp2017 volby parlament
---
**31. srpna 2017 – Jedenáct měst středních Čech a Prahu navštíví během srpna
a září lídr České pirátské strany Ivan Bartoš, a to v rámci předvolební Freeride tour. Společně s ním vystoupí na tour legendy české hiphopové a elektronické scény jako James Cole, MessenJah, Jan Vrobel GnostaG, DJ Lynx, Selector Boldrik, Vůdůkrů nebo Rastafari DJ’s. Zahájení pirátské kampaně proběhne v pátek 4. srpna na hříměždickém festivalu High Jump, kde lídr
Bartoš promluví na speciální REPRESENT Pirate Stage.**

„*Rozhodl jsem se oslovit své známé, umělce a lidi, kterých si vážím, aby podpořili naši pirátskou středočeskou kampaň. Výsledkem je myslím hodně zajímavý mix účinkujících, kteří se různě prostřídají na jedenácti pirátských zastávkách v kraji*,“ říká Bartoš. Výběrem interpretů cílí FreeRide tour na mladší generaci. I když to neplatí absolutně. Koncerty jsou samozřejmě přístupné všem. Bartoš se zároveň chystá oslovit mladou generaci dopisem, v němž mimo jiné autenticky vzpomene na svou revoltu vůči šedi systému, která byla kreativní a nezávislou cestou k vlastní svobodě. Do politiky přešel podle svých slov ve chvíli, kdy pochopil, že život ostatních anarchií nezmění a z periferie svobodu neuhájí. Po osmi letech práce pro Piráty je Ivan Bartoš přesvědčen o tom, že jím vedená strana tentokrát překoná pětiprocentní hranici, nutnou pro vstup do Sněmovny. Věří totiž v sílu lidí, kteří kvůli převládajícímu populismu zatím odmítali volit.

„*Kdyby šla k volbám většina mladých voličů, co žije v této zemi a přitom vnímá svobodu jako to nejcennější, co máme, tak by ve vládě neseděli populisti. A do parlamentu by se dostalo jenom pár komunistů a lidí s radikálními pravicovými názory. Nebo taky žádní*,” vysvětluje Bartoš a dodává: „*Populistům a oligarchům u nás nevyhrávají volby davy, ale nezájem čtyř generací! A právě proto se budu opakovaně obracet nejen na mladou generaci s výzvou, abychom všichni dopluli až do volebních místností a dali společně hlas svobodě. Nevolit totiž znamená dát hlas těm, kteří nám chtěj svobodu brát!”*

A pirátský boj za svobodu podporují i účinkující: *„Svoboda je pro mě v první řadě stav mysli, ale chci žít ve světě, který umožní její zdravý rozvoj,”* říká James Cole. *„Když už je celkem nevyhnutelný, že tuto republiku může reálně vlastnit koncern Agrofert, bude se mi o něco klidněji spát, pokud bude ve sněmovně Ivan,”* dodává Jan Vrobel Gnostag.

**Podrobnější informace k Freeride tour najdete na FACEBOOKU:**
[https://www.facebook.com/groups/251133982062512/](https://www.facebook.com/groups/251133982062512/)

https://www.facebook.com/events/120120718622918

| **Datum** | **Město** |
|----------:|-----------|
|  4.8.2017 | Hříměždice |
| 15.8.2017 | Kladno |
| 22.8.2017 | Kolín |
| 28.8.2017 | Mělník |
| 31.8.2017 | Poděbrady |
|  1.9.2017 | Nymburk |
|  6.9.2017 | Mladá Boleslav |
| 10.9.2017 | Praha |
| 13.9.2017 | Rakovník |
| 15.9.2017 | Kladno |
| 21.9.2017 | Kutná Hora |
| 27.9.2017 | Příbram |
