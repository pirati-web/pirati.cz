---
layout: post
category: CLANKY
title: Nová strana 5 % pro vzdělávání spojila svoje síly s Piráty
date: 2017-08-02T11:14:49+02:00
author: Karolína Sadílková
image: /assets/img/articles/2017/5procent.jpg
tags: volby vzdělání
---
**Předseda
České pirátské strany Ivan Bartoš a předseda strany 5 % pro
vzdělávání podepsali smlouvu o volební spolupráci. Vybraní
kandidáti strany 5 % pro vzdělávání budou kandidovat na třech kandidátních listinách Pirátů do podzimních sněmovních voleb.**

> “V pro nás klíčové oblasti vzdělávání vycházíme s Piráty ze stejných základních principů. Česká politika i české
vzdělávání potřebuje změny, a ve spolupráci s Piráty máme
největší šanci je prosadit. Neradi bychom tříštili hlasy a
jsem proto velmi rád, že jsme se dohodli na spolupráci*,”
říká předseda 5 % pro vzdělávání Kryštof Kozák a doplňuje
ho i místopředseda strany Štěpán Pudlák: “*Naším hlavním
dlouhodobým cílem je politicky prosazovat moderní a kvalitní vzdělávání pro všechny, a očekáváme, že ve spolupráci s Piráty se nám toto podaří,”. 

Obě strany se shodly na třech základních cílech spolupráce:
vytvoření takových podmínek pro učitele, aby tato profese
přilákala a udržela podstatnou část absolventů, dale pak
zajistit rozmanitý vzdělávací systém a svobodu volby školy
i způsobu výuky, aby každý mohl dosáhnout maxima svého
potenciálu. V neposlední řadě se pak strany budou společně
snažit zvýšit podporu školní výchovy ke kritickému myšlení a mediální gramotnosti mladých.

> “Oblast vzdělávání je pro Piráty dlouhodobě velmi prioritní. Jsem proto velmi rád, že jsme v této obasti našli partnera - strana 5 % pro vzdělávání přináší řadu návrhů na zlepšení stavu českého vzdělávání a na tomto cíli budou Piráti velmi rádi spolupracovat,” uvedl lídr Pirátů Ivan Bartoš.

Podle garanta Pirátů pro oblast vzdělání Daniela Mazura do
spojení se stranou 5 % pro vzdělání vkládají Piráti naději v podobě spojení dvou liberálních sil s kompatibilní vizí
moderního vzdělání jakožto dlouhodobé priority pro českou
společnost. “*Cílem je rozšíření akceschopné platformy pro
vzdělání založené na svobodě a pozitivní motivaci*,”
dodává Mazur.    

Více o straně a programu 5 % pro vzdělávání na [www.petprocent.cz](http://www.petprocent.cz/)


Více o programu Pirátů v oblasti vzdělávání na:
[https://www.pirati.cz/program/psp2017/vzdelavani-a-veda/](https://www.pirati.cz/program/psp2017/vzdelavani-a-veda/)
