---
layout: post
category: CLANKY
title: Předseda Pirátů v sobotu koncertoval ve Zlínském kraji
date: 2017-08-08T09:41:49+02:00
author: Karolína Sadílková
image: /assets/img/articles/2017/ivan-zlin.jpg
tags: volby zlínský-kraj
---

Předseda Pirátů Ivan Bartoš navštívil v sobotu (5. srpna) Zlínský kraj. Na Mírovém náměstí vysvětloval volební program, zahrál na akordeon a podepsal finální kandidátku Pirátů ve Zlínském kraji pro podzimní volby. Zúčastnil se i Piráty pořádaného tenisového turnaje amatérských čtveřic v Otrokovicích. Odpoledne pak Bartoš navštívil vyhlášené místo U Rybičky na cyklostezce u Baťova kanálu v Babicích. Pirátská posádka zakončila svou jízdu na filmovém festivalu Letní filmová škola v Uherském Hradišti.

Na zahrádce kavárny Dolce Vita na náměstí Míru Ivan Bartoš vysvětloval účastníkům besedy a kolemjdoucím záměry Pirátů. Jeho vystoupení vzbudilo zájem. Řada lidí přišla vyjádřit spontánní podporu Pirátům do voleb a našlo se i několik zájemců o členství ve straně, kteří pokud projdou standardním přijímacím procesem, budou přijati zlínským krajským sdružením. Diskutovala se i situace v kraji. Hovořilo se převážně o dopravních problémech, ale i o odlivu mladých lidí po škole či nedostatku zajímavé, slušně zaplacené práce v regionu.

![Náměstí ve Zlíně]({{ '/assets/img/articles/2017/ivan2.jpg' | relative_url }} "Na náměstí ve Zlíně")
 
Předseda Bartoš navštívil pirátský tenisový turnaj ve čtyřhře amatérů O tajemství truhly Piráta Dicka v Otrokovicích pořádaný, kde si po jeho skončení zajamoval na akordeon s folkovou kapelou Jalové hlasy a předal ceny vítězům turnaje. Na místě také přislíbil také svou osobní podporu zlínskému dobročinného spolku Skládanka, který zde zajišťoval občerstvení. Cílem Skládanky je podpořit spojování zdravých lidí s lidmi, kteří čelí nejrůznějším fyzickým či mentálním znevýhodněním nebo sociálnímu vyloučení.
 
Piráti navštívili i známé poutní místo na cyklostezce u Baťova kanálu U Rybičky. S majitelem Michalem Hudecem a přítomnými návštěvníky hovořili převážně o policejní šikaně cyklistů na cyklostezkách a pokutování těch, kteří si dají během rekreační jízdy jedno jedenáctistupňové pivo. Tématem byla i policií poškozená tradiční jízda po vinných sklípcích. Díky oznámeným kontrolám klesla na akci účast turistů se zájem o vinařství o celou polovinu. 

![Ivan na stánku]({{ '/assets/img/articles/2017/ivan3.jpg' | relative_url }} "Ivan na stánku")
 
„Policie by samozřejmě měla řešit opilé cyklisty v silničním provozu. Aplikovat však nekompromisní postup na cyklisty pohybující se na stezkách a pokutovat tisícikorunovými částkami někoho, komu je naměřeno půl promile je stejná šikana jako šikanovat vodáky na matyldách, že si na zastávkách dají alkoholické občerstvení. Kolik cyklistů na stezkách způsobilo kdy nějakou závažnější nehodu, že je třeba utahovat šrouby tímto způsobem?“ Ptal se Ivan Bartoš v diskuzi.
 
Svoje turné ve Zlínském kraji zakončil předseda Pirátů v Uherském Hradišti na Filmové škole. V kampani jej neplánovaně podpořila i jeho manželka Lydie, která dorazila do filmového Hradiště odpoledne vlakem. Bartošová kandiduje do Poslanecké sněmovny jako desítka na pražské kandidátce.

![Ivan s kolemjdoucími]({{ '/assets/img/articles/2017/ivan4.jpg' | relative_url }} "Ivan s občany")

"Bylo to náročný, ale vydařený. Kampaň je neskutečně živá a opravdová. Díky za pozvání, organizaci eventů, angažovanost, kapele v Otrokovicich, majiteli U Rybičky a hlavně lidem, kteří se na nás přišli podívat. Potěšilo mě, že lidi, co už nás znají, s našim úspěchem ve volbách 2017 normálně počítají. Překvapilo mě, kolik lidí zaznamenalo na síti naši "Pirátskou baladu o úřadech". Písničku, kterou na začátku zpívám, si vyžadovali lidé zahrát na každé mé zastávce." Komentoval svůj nabitý den ve Zlínském kraji Ivan Bartoš na sociálních sítích.

Bartoš v rychlém sledu navázal na páteční start své středočeské koncertní kampaně s umělci nazvané Pirátská Free Ride. V neděli večer (6. 8.) pak vystoupí v debatě před koncertem kapely Sto zvířat konané v rámci tradičního sochařského sympózia v Lomečku Starý Klíčov u Domažlic, kam se chystá například i Vladimír Franc.

### Kontakt:

* [Ivan Bartoš](https://www.pirati.cz/lide/ivan-bartos/), ivan.bartos@pirati.cz, předseda Pirátů a republikový lídr pro volby do poslanecké sněmovny 2017, 603 415 378
* Karolína Sadílková, karolina.sadilkova@pirati.cz, kontakt pro média, 776 505 557
