---
layout: post
category: CLANKY
title: "Piráti: Babiši, Sobotko, jedeme si pro vás!"
date: 2017-08-14T10:39:00+02:00
author: Karolína Sadílková
image: /assets/img/articles/2017/veznobus-2.jpg
tags: kampan
---

Piráti vyráží na silnice – speciální vězeňský autobus, který mají k dispozici, bude po celý zbytek předvolební kampaně svým zevnějškem připomínat porevoluční politické kauzy. Do voleb navštíví pirátský autobus všechna okresní města v ČR.

> „Neutrácíme za supermoderní kamion a podobné výstřelky jako Andrej Babiš. Vězeňský autobus poslouží ideálně svému účelu – po celý zbytek kampaně bude lidem v celé zemi připomínat kauzy, za které nikdo nebyl dohnán k odpovědnosti. Naopak většina těchto aktérů stále působí ve vysoké politice,“ vysvětluje předseda strany Ivan Bartoš.

![Kdo doplní řadu cestujících?]({{ '/assets/img/articles/2017/veznobus-1.jpg' | relative_url }} "Kdo doplní řadu cestujících?")

Autobus vyjede 14. srpna a doplní plavbu pirátské solární lodi po Labi a Vltavě. Kam nedopluje loď, tam jistě potkáte pirátský autobus. Prostřednictvím těchto dvou plavidel navštívíme během nadcházejících dvou měsíců celou zemi. „Náš autobus na silnici určitě nikdo nepřehlédne. Ne proto, že bychom jezdili jako piráti silnic, ale kvůli podobě, kterou žádný jiný autobus nemá,“ uzavírá předseda.

![Zadní čelo autobusu]({{ '/assets/img/articles/2017/veznobus-3.jpg' | relative_url }} "Zadní čelo autobusu")

Se současným nedostatkem řidičů na trhu se Piráti vypořádali svérázně. „Členům jsme zaplatili kurz v autoškole a řidičské oprávnění. Investujeme do lidí. Na cestách je doprovodí zkušenější řidiči,“ říká Bartoš.

Roman Kučera, člen Pirátské strany, právě nyní absolvuje kurz pro rozšíření řidičského oprávnění: „Člověk se učí v jakémkoliv věku. Ještě před pár týdny bych nevěřil, že v 54 letech znovu usednu do autoškoly. Je to jako rekvalifikace, kterou podstupují tisíce lidí.“
