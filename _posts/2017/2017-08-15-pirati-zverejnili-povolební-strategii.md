---
layout: post
category: CLANKY
title: "Piráti schválili povolební strategii"
date: 2017-08-15T14:40:00+02:00
author: Karolína Sadílková
image: /assets/img/articles/2017/ivan-cf.jpg
tags: kampaň volby
---

Členové České pirátské strany 15. srpna v internetovém hlasování schválili svou **[povolební strategii](/program/psp2017/povolebni-strategie/)** – dokument, který stanoví vyjednávací priority Pirátů a vymezuje, s kým budou moci pirátští poslanci vyjednávat o vládě a za jakých podmínek. Piráti si schválili dvacet konkrétních opatření, která chtějí v Poslanecké sněmovně PČR prosadit. 
 
> „V žádném případě nepodpoříme vládu s účastí subjektů ohrožujících základy liberální demokracie nebo s historickým dědictvím likvidace demokracie v této zemi, tj. zejména s účastí KSČM a SPD. Nepodpoříme ani vládu s převahou ministrů ANO,“ stanoví pirátská strategie. 
 
Ivan Bartoš, předseda Pirátů, ke schválenému dokumentu říká: „Upřímně nevěřím tomu, že by Hnutí ANO přistoupilo na zrušení dotací na biopaliva, ze kterých profituje Andrej Babiš, že by ČSSD přistoupila na otevření ČEZu veřejné kontrole, že by TOP 09 začala bojovat s daňovými ráji, nebo že by ODS podpořila vymáhání hmotné odpovědnosti po politicích a úřednících. Pokud se nám ovšem podaří zmobilizovat pirátský elektorát a překročíme 10 % hlasů, budou s námi ostatní strany muset o těchto tématech alespoň jednat a my jsme k těmto jednáním otevření.“
 
„Dokud policie neuzavře policejní vyšetřování inženýra Babiše, neměl by ve vládě sedět,“ doplňuje Bartoš. 
 
### Odkazy

* [Schválená povolební strategie Pirátů](https://www.pirati.cz/program/psp2017/povolebni-strategie/)
