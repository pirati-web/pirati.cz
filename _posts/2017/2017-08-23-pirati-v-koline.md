---
layout: post
category: CLANKY
title: "Kolínské náměstí se včera rozvlnilo v rytmu Pirátské jízdy svobody"
date: 2017-08-23T09:56:00+02:00
author: Karolína Sadílková
image: /assets/img/articles/2017/kolin.jpg
tags: kampaň středočeský-kraj
---

Město Kolín bylo tentokrát zastávkou speciální „Pirátské jízdy svobody“, která se koná v rámci středočeské kampaně lídra Pirátů Ivana Bartoše. Na pódiu na kolínském Karlově náměstí opět nechyběly hvězdy české hiphopové a elektronické scény – Vůdůkrů, GnostaG, MessenJah a v neposlední řadě James Cole. V průběhu celého odpoledne a večera se na náměstí vystřídaly stovky lidí.
 
„Mám radost, když vidím, jak lidí na našich koncertech stále přibývá. Panuje tam skvělá nálada, lidé se baví, zatím většina reakcí byla veskrze pozitivní. Jsme samozřejmě i velmi vděčný hudebníkům, kteří předvádí skvělou show a je jejich zásluhou, že jsme včera dokázali důstojně obsadit kolínské náměstí lidmi. Respekt všem. Guláš, pivo, růži nebo koblihu rozdávat nepotřebujeme. Máme hudbu, nápady, energii a pravdu. Už teď se těším na další zastávku,“ [zhodnotil](https://www.facebook.com/groups/PirateFreeRide2017/permalink/260060857836491/.) včerejší akci lídr Pirátů Ivan Bartoš na Facebooku.

Příští zastávkou bude Mělník, koncerty se uskuteční na náměstí Míru v pondělí 28.8.
 
