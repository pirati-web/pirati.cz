---
layout: post
category: CLANKY
title: "Piráti přichází v kampani s peticemi. Podpis za poctivější stát a záchranu 100 miliard."
date: 2017-08-25T10:44:00+02:00
author: Karolína Sadílková
image: /assets/img/articles/2017/petice.jpg
tags: kampaň přímá-demokracie
---

Piráti otevřeli v rámci probíhající kontaktní kampaně petiční stánky. V pěti bodech **[petice](https://github.com/pirati-web/pirati.cz/blob/gh-pages/assets/pdf/petice-za-kontrolu-moci-a-mocnych.pdf)** chce strana vyjádřit nutnost přijetí zákonů, které zajistí poctivý a otevřený stát. Petici proto nazvali Pro kontrolu moci a mocných. V petičním výboru jsou čelní představitelé strany – Ivan Bartoš, Dana Balcarová a Jakub Michálek.

„Piráti nepřešlapují na místě. Dlouhodobě upozorňujeme na protekci, přihrávání zakázek a další podvody veřejných činitelů. Dobře si je pamatujeme. Už jsme ubránili miliony korun z veřejných financí a dennodenní okrádání si nechceme nechat líbit. Demokracie rozhodně neznamená, že se necháme mlčky okrádat po každých volbách od jiné strany,“ upozorňuje volební lídr Pirátů Ivan Bartoš.
Boj proti politickým trafikám, korupci, zneužívání dotací a dalším podvodným způsobům zavedených politických stran, to byly vždy hlavní cíle Pirátů v politice. Stále jsou odhodlaní. Formulovali jsme hlavní principy reforem. Politici se k nim zavázali. 

„Parlament už mohl několikrát přijmout zásadní protikorupční zákony, ale neudělal to. Mají tyto strany stále být voleny? V našich aktivitách nepolevíme, investovali jsme už dost času i úsilí a má to smysl,“ říká Jakub Michálek, zastupitel pražského magistrátu.
Piráti nyní žádají přijetí klíčových zákonů, kterými chtějí zvýšit důvěru v politiky, ale hlavně chtějí snížit částku až 100 miliard, která končí v cizích kapsách: Chceme kompletní transparentnost politických stran, dále odborně řízené a depolitizované veřejné instituce. Požadujeme fungující registr smluv, nikoliv atrapu. Hmotnou odpovědnost politiků a soudců, dále nezávislost státních zástupců. Požadujeme rovněž reformu trestního řádu.

Pirátské petiční stánky jsou k dispozici po celou dobu kampaně. Po volbách předají Piráti petiční archy Vládě, Parlamentu a zastupitelstvům krajů a Prahy.

### Odkazy

* [Petice Pirátů Pro kontrolu moci a mocných](https://github.com/pirati-web/pirati.cz/blob/gh-pages/assets/pdf/petice-za-kontrolu-moci-a-mocnych.pdf)
