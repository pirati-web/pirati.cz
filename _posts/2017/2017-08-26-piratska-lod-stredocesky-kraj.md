---
layout: post
category: CLANKY
title: "Pirátská loď opustila Ústecká kraj. V příštím týdnu zakotví hned v osmi městech středních Čech."
date: 2017-08-26T12:44:00+02:00
author: Karolína Sadílková
image: /assets/img/articles/2017/solarnilod.jpg
tags: kampan
---

Pirátská solární loď opustila Ústecký kraj. Po týdenní plavbě včera loď doplula do Kralup ve Středočeském kraji. Poprvé opouští vody Labe a vydává se na Vltavu. Ve středních Čechách loď postupně během následujícího více než týdne navštíví Kralupy, Roztoky, Mělník, Neratovice, Brandýs nad Labem, Poděbrady, Nymburk a Kolín.

> „Během zastávek v Ústí a Děčíně jsme postavili informační stánky, rozdali stovky volebních novin a debatovali s mnoha lidmi, kteří projevili zájem. Ale taky mám pár hudebních zážitků - minulý pátek u ústeckého nádraží jsem hrál na akordeon a doprovodila mě skupina buskerů. A v Děčíně jsem si zase zajamoval se skupinou Los Pelotudos  v klubu Děčín,“ popisuje první týden plavby Ivan Bartoš, předseda Pirátů.

Loď se nyní přesouvá do středních Čech. První zastávkou ve Středočeském kraji byly Kralupy. V sobotu pak navštíví Roztoky a v neděli se loď vydá k soutoku Labe a Vltavy na Mělníku. V pondělí tam proběhne další ze série koncertů středočeské kampaně lídra Pirátů Ivana Bartoše s názvem FreeRide Tour, na kterém nebudou opět chybět legendy James Cole, GnostaG nebo MessenJah.

> „Příští týden se opět poplavíme po Labi. V úterý zastavíme v Neratovicích a ve středu budeme v Brandýse – opět s Ivanem Bartošem. Ve čtvrtek v Poděbradech a v pátek v Nymburce se budou zastávky lodi opět křižovat s FreeRide Tour, na které nemůže Ivan Bartoš chybět. Prakticky při všech zastávkách se můžou návštěvníci svézt lodí a poslechnout si i výklad o jejích technických detailech. A například v Neratovicích chystáme piknik,“ popisuje plány František Kopřiva, koordinátor plavby ve Středočeském kraji a kandidát Pirátů pro Sněmovní volby.

Pirátská plavba do Sněmovny je součástí kampaně a představuje program Pirátů a jejich kandidáty pro sněmovní volby. Pravidelně se kříží se zastávkami FreeRide Tour Ivana Bartoše. Kromě těchto akcí mají lidé možnost potkat ještě pirátský autobus, který do voleb navštívit všechna okresní města v zemi.

## Odkazy  

* [Program pirátské plavby a FreeRide (vězeňského autobusu) na Facebooku](https://www.facebook.com/pg/ceska.piratska.strana/events/?ref=page_internal)
* [Harmonogram pirátské plavby a FreeRide](https://www.pirati.cz/plavba/)
 
