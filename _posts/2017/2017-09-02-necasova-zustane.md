---
layout: post
category: CLANKY
title: "Nečasová na pirátském autobusu zůstane. Jsem rád, že svoboda slova v této zemi ještě žije."
date: 2017-09-01T12:03:00+02:00
author: Ivan Bartoš
image: /assets/img/articles/2017/nagyova.jpg
tags: kampan
---
 
Pokud opravdu soud žádost paní Nečasové (Nagyové) o předběžné opatření zamítl, jak píše server iRozhlas.cz (Piráti oficiálně žádné vyjádření soudu neobdrželi), jsem velmi rád, že svoboda slova v téhle zemi ještě žije. Kreslit tykadla politikům na vlastní autobus se ještě smí. Chvíli jsem se bál, zda si paní Nečasová (Nagyová) nepodvolila i zdejší soudy. Naštěstí tomu tak není a my můžeme dál svobodně vyjadřovat, co si o politicích ztvárněných na našem autobusu myslíme.
 
Pirátský autobus připomíná kauzy, které hýbaly veřejným míněním a přesto v nich stále nepadly pravomocné rozsudky nebo se dokonce k soudu ani nedostaly. Piráti rozhodně nebudou zasahovat do nezávislosti justice, naopak, náš cíl je umožnit policistům a státním zástupcům korupční kauzy nezávisle vyšetřit, a to i pokud se týkají premiéra nebo ministra financí. 
 
Případ současně ilustruje nutnost modernizovat justici. Zatímco soud už sdělil své rozhodnutí o předběžném opatření novinářům, v datové schránce Pirátů stále nic není.
 

