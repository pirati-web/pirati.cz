---
layout: post
category: CLANKY
title: "Piráti podporují ústavní stížnost senátorů proti novele stavebního zákona."
date: 2017-09-05T13:25:00+02:00
author: Dana Balcarová
image: /assets/img/articles/2017/ustavni-soud.jpg
tags: stavební-zákon
---

Piráti podporují ústavní stížnost skupiny 17 senátorů, kteří minulý týden napadli u Ústavního soudu (ÚS) novelu stavebního zákona. Ta totiž omezuje účast občanů na stavebním řízení.

Senátoři mají za to, že některé paragrafy jsou protiústavní a novela jako celek nepovede ke zrychlení stavebního řízení. Piráti dlouhodobě prosazují obranu svobody, tedy i demokratické principy a zapojení lidí do rozhodování. 

> „Vždy budeme chránit právo obyvatel podílet se na rozhodování o životním prostředí ve svém okolí,“ říká Dana Balcarová, garantka programu pro životní prostředí České pirátské strany.

> Piráti proti podobě novely již delší dobu aktivně vystupují. „Poukazujeme na protiprávnost a nefunkčnost novely. Novela totiž přináší složitější a méně transparentní rozhodování o stavbách a zásadní omezení účasti veřejnosti na rozhodování, namísto požadovaného zkrácení správních řízení a zjednodušení a zpřehlednění stávající legislativy,“ dodává Balcarová.

Pod stížností jsou podepsání také všichni čtyři senátoři zvolení s podporou Pirátů - Ladislav Kos, Libor Michálek, Václav Láska a Renata Chmelová.
