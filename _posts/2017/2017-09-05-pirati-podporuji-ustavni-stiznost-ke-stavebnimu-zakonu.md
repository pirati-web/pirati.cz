---
layout: post
category: CLANKY
title: "Česká zemědělská politika je pod vlivem obludného střetu zájmů Andreje Babiše a dalších představitelů agrokorporací."
date: 2017-09-05T09:27:00+02:00
author: Ivan Bartoš
image: /assets/img/articles/2017/babis-hnizdo.jpg
tags: kampan
---

Média v těchto dnech informovala o smutném faktu, že Česká republika je jednou ze dvou zemí v EU (spolu se Slovenskem) bojujících proti zastropování přímých plateb v zemědělství. Tento stav dlouhodobě nahrává velkým agrokorporacím, poškozuje malé zemědělce a je hlavním důvodem, proč Agrofert v loňském roce dostal na dotacích více, než zaplatil na daních. Česká zemědělská politika je pod vlivem obludného střetu zájmů pánů Babiše, Faltýnka a dalších představitelů agrokorporací. 

Situace je o to horší, že hnutí ANO představilo plán na sloučení ministerstev zemědělství a životního prostředí. Tedy přesně těch, která jsou pro byznys Andreje Babiše (vedle resortu financí) klíčová. Bude-li tento plán realizován, lze očekávat zvyšování podpory Agrofertu, likvidaci jeho konkurence a další znepřehlednění systému podpory zemědělství. A jestliže je jedním ze základních problémů ČR sucho, povede sloučení a následná privatizace těchto dvou ministerstev k výraznému zhoršování stavu české krajiny a její schopnosti držet vodu.

### Kontakty

* [Radek Holomčík](https://pirati.cz/lide/radek_holomcik), lídr kandidátky Pirátů v Jihomoravském kraji, radek.holomcik(at)pirati.cz

