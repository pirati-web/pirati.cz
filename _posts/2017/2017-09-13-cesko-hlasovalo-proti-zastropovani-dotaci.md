---
layout: post
category: CLANKY
title: "Piráti chtějí omezit dotace pro největší zemědělce a naopak podpořit ty menší"
date: 2017-09-13T10:40:00+02:00
author: Radek Holomčík
image: /assets/img/articles/2017/claas.jpg
tags: zemědělství
---

Vláda v pondělí hlasovala o postoji České republiky k otázce budoucí společné zemědělské politiky EU po roce 2020. Česko se jako jedna z mála zemí EU vyjádřilo, že nechce zastropovat přímé platby na zemědělskou plochu pro velké zemědělské podniky. 

> „Vzhledem ke střetu zájmů, v jakém vláda a také sněmovní výbor pro zemědělství jsou, není překvapením, že je zastropování přímých plateb blokováno. Tento přístup je u nás bohužel dlouhodobý, trvající déle než jedno funkční období. Je důkazem, že česká zemědělská politika je pod vlivem zájmových skupin, které na současném stavu nejvíce profitují. Piráti naopak prosazují zastropování plošných dotací pro výměry nad 1000 ha. Prosazujeme také zavedení tzv. schématu pro malé farmáře, které těm nejmenším zemědělcům usnadní přístup k podpoře. Peníze, které díky této úspoře České republice zbydou, chceme směřovat do podpory produkce organických hnojiv, výzkumu nových technologií, vzdělávání zemědělců a skutečné podpory venkova a k přírodě šetrného zemědělství,“ říká k tomu lídr jihomoravské kandidátky Pirátů Radek Holomčík.
