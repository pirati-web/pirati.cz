---
layout: post
category: CLANKY
title: "Ivan Bartoš vyzývá radnici v Soběslavi k větší otevřenosti"
date: 2017-09-17T18:19:00+02:00
author: Věra Marušiaková
image: /assets/img/articles/2017/sobeslav.jpg
tags: volby
---
 
Přesně po dvou letech od vykázání pirátského petičního stánku ze Soběslavských slavností 2015 přijede do města na stejnou akci předseda Pirátů Ivan Bartoš doprovázený pirátským autobusem, aby symbolicky předal městu výzvu k větší otevřenosti a toleranci k alternativním názorům. 

Nejvyšší soud dal svým rozhodnutím z 28. dubna 2017 za pravdu soběslavskému zastupiteli, Pirátovi Martinovi Kákonovi, který byl v roce 2015 vyveden městskou policií z městských slavností. Zdejší politické reprezentaci se nelíbilo, že v petičním stánku volební strany Piráti pro Soběslav sbíral podpisy za lepší řešení centra města a požadoval vypsání architektonické soutěže.

> „Nejedná se o jediný pokus radnice mařit petiční právo, ani o ojedinělou snahu umlčet opozici. Zdejší politická reprezentace se pokoušela opakovaně mařit petiční právo i v minulém roce, kdy byli organizátoři petice účelově obviněni z nepovoleného shromažďování. I toto obvinění krajský úřad označil jako neopodstatnělé a zmatečné. Zdá se, že soběslavskou radnici čeká ještě dlouhá cesta k demokracii,“ uvedl k záležitosti Bartoš.

Pirátský vězeňský autobus křižuje v rámci kampaně před volbami do poslanecké sněmovny celou Českou republiku. Do Soběslavi i tentokrát symbolicky přiváží pirátskou předvolební petici České pirátské strany ze dne 3. srpna 2017 "Za kontrolu moci a mocných".
 
### Související odkazy
* [Jcted.cz – Nejvyšší soud potvrdil, že zásah proti petičnímu stánku Pirátů v Soběslavi byl nezákonný](http://www.jcted.cz/nejvyssi-soud-potvrdil-ze-zasah-proti-peticnimu-stanku-piratu-v-sobeslavi-byl-nezakonny/)
* [Soběslavští Piráti – reakce na článek v JČTED](http://pirati.sobeslav.cz/reakce-na-clanek-o-peticnim-stanku-v-jcted/)
* [Piráti představili petici za kontrolu moci a mocných](https://www.pirati.cz/tiskove-zpravy/piratske-petice.html)
* [Petice za kontrolu moci a mocných](https://github.com/pirati-web/pirati.cz/blob/gh-pages/assets/pdf/petice-za-kontrolu-moci-a-mocnych.pdf)

### Kontakty

* Karolína Sadílková, kontaktní osoba pro média, karolina.sadilkova@pirati.cz, 776 505 557
* Martin Kákona, člen Pirátů, zastupitel v Soběslavi za stranu Piráti pro Soběslav, martin.kakona@pirati.cz, tel. 775 268 014


