---
layout: post
category: CLANKY
title: "Nezávislí experti ocenili kvalitu pirátského programu v oblasti životního prostředí"
date: 2017-09-19T11:54:00+02:00
author: Karolína Sadílková
image: /assets/img/articles/2017/krajina.jpg
tags: zivotni-prostredi
---
 
Nezávislí experti z Hnutí DUHA a Zelený kruh ohodnotili volební programy politických stran (vybraných dle volebního modelu CVVM) a zaměřili se patnáct oblastí návrhů řešení ekologických problémů. Jeden z nejlepších programů mají podle expertů Piráti.
 
Za zvláště konstruktivní považují experti na pirátském programu konkrétní účinná řešení, například platbu za množství vyprodukovaného odpadu. Jako nový odvážný koncept je vnímáno zpoplatnění škod, které způsobuje spalování fosilních paliv, které by v praxi znamenalo nastavení férového tržního prostředí, v němž obnovitelné zdroje budou levnější než zdroje fosilní.

Nezávislý odborník, poukazující na tunelování vodáren v České republice Radek Novotný, pak hodnotí Piráty jako stranu, která jako druhá v ČR pochopila problém s vodou a jako první do programu dala komplexní nápravu.

> „Z takových hodnocení mám velkou radost. Pirátský program v oblasti životního prostředí opravdu není jen stohem populistických výkřiků. Snažíme se ukazovat na reálné problémy a především přicházet s opravdu konstruktivními návrhy řešení a chování. A pracujeme dál – v současné době například připravujeme pirátské stanovisko k jaderné energetice a stanovisko k národním parkům a CHKO,“ říká Dana Balcarová, garantka programového bodu Životní prostředí a dvojka na pražské kandidátce České pirátské strany.
 
### Odkazy

* [Hodnocení programů jednotlivých stran](http://hnutiduha.cz/sites/default/files/publikace/2017/09/hodnoceni_vlady.pdf)
* [Program Pirátů v oblasti životního prostředí](https://www.pirati.cz/program/psp2017/zivotni-prostredi/)
* [Dlouhodobý program Pirátů pro oblast životního prostředí](https://www.pirati.cz/program/dlouhodoby/zivotni-prostredi/)
