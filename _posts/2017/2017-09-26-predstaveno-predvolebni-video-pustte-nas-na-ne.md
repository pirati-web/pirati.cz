---
layout: post
category: CLANKY
title: "Piráti představují předvolební video: Pusťte nás na ně. Všichni nekradou!"
date: 2017-09-26T07:36:00+02:00
author: Ivan Bartoš
image: /assets/img/articles/2017/autobus.jpg
tags: kampan
---
 
Praha, 26. září 2017 – Odezva voličů na vězeňský autobus inspirovala Piráty k natočení další hudební pecky. Předseda Pirátů Ivan Bartoš v předvolebním videu zpívá voličům, proč jsou Piráti ve Sněmovně potřeba.


<iframe width="560" height="315"
src="https://www.youtube.com/embed/5f0-nQLHHM4">
</iframe>


> „Beztrestně zašantročili, bezúplatně převedli, pak se ještě rozčílili, že je lidi podvedli. V ráji zdi se otvírají, ven vychází gorila, aby pravdu upravila a tu tvoji zabila. My nejsme saně, my nejsme saně, my nejsme saně, tak pusťte nás na ně,“ zpívá předseda Pirátů Bartoš s ostatními lídry a kandidáty v písni. 

Bartoš při přípravě videa ocenil nasazení všech kandidátů a lídrů v kampani: „Nejvíc si na celé kampani, ale i na takových menších akcích jako bylo třeba natáčení tohoto videa, vážím práce a energie lidí – Pirátů. Je strašně moc cítit, že to jde z nás, že jsme nadšení, že celou kampaň děláme ze srdce, sami a z vlastního přesvědčení. Není za tím žádná agentura, žádný neosobní přístup, je to opravdové a stejně opravdově bojujeme o křesla ve Sněmovně“.   

Video vzniklo pod taktovkou scénáristů Oty Klempíře a Jakuba Horáka, za hudebního doprovodu Piráta Mikuláše Ferjenčíka a za zpěvu Ivana a Lydie Bartošových. Piráti v něm upozorňují na velké kauzy české politické scény jako jsou OKD či Čapí hnízdo. V pirátském videu nechybí ani již ikonický vězeňský autobus navržený a zrealizovaný manažerem kampaně Štěpánem Štréblem. Zpracovatelem videa je agentura Strop media s.r.o., autorem hudby Jakub Koláček. 
 
* Video ke zhlédnutí zde: [https://www.youtube.com/watch?v=5f0-nQLHHM4](https://www.youtube.com/watch?v=5f0-nQLHHM4)

Piráti tímto dávají svolení ke kopírování a šíření videa.

### Celý text písně: 

Beztrestně zašantročili, bezúplatně převedli, 
pak se ještě rozčílili, že je lidi podvedli. 

V ráji zdi se otvírají, ven vychází gorila, 
aby pravdu upravila a tu tvoji zabila. 
    
My nejsme saně, my nejsme saně, my nejsme saně, tak pusťte nás na ně.

Všichni kradou, povídal, opakoval čtyři roky, 
jenom k tomu nedodal, že mezi ně patří taky. 

My se za Vás porveme, my neustupujeme, nepropadne žádný hlas, my se porveme za Vás!
