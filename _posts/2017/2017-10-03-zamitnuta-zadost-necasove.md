---
layout: post
category: CLANKY
title: "Soud zamítl žádost Nečasové o stažení její podobizny z pirátského autobusu"
date: 2017-10-03T10:36:00+02:00
author: Karolína Sadílková
image: /assets/img/articles/2017/nagyova.jpg
tags: kampaň kauzy
---
 
Soud prvního stupně kompletně zamítl žádost Jany Nečasové (dříve Nagyové) o stažení její podobizny z pirátského vězeňského autobusu. Potvrdil tak rozhodnutí odvolacího soudu, který rozhodl, že kritika Jany Nečasové ze strany Pirátů ve formě karikatury je přípustná a přiměřená. Tvrzení Nečasové nejsou podle soudu ničím podložená a proto je nelze akceptovat. 
 
Vyjádření soudu:
> „ Slogan "Kauza Nagyová a zneužití rozvědky" a původní příjmení žalobkyně "Nagyová" lze využít v rámci politické kampaně a při vymezení se žalovaného vůči jiným politickým subjektům a kauzám. Slogan je pak pouze skutkovým tvrzením, nikoliv hodnotícím soudem, přičemž není nijak expresivní či dokonce vulgární. Užitím původního příjmení žalobkyně "Nagyová" na speciálním vězeňském autobuse nedochází k ohrožení jejího života, zdraví či vážnosti, a to i s ohledem na skutečnost, že žalobkyně je osobou veřejného zájmu, která je povinna snášet důsledky vyvozené z její politické odpovědnosti a akceptovat větší míru kritiky.“

Lídr Pirátů Ivan Bartoš k celé věci říká: 

> „Děkujeme nejaktivnější dobrovolnici pirátské kampaně paní Nečasové za podporu a pomoc. Jsem rád, že překročila svůj stín a podpořila liberální protikorupční stranu na cestě do Sněmovny, její žaloba nám pomohla v kampani, přestože účelem autobusu nebylo žaloby vyprovokovat. Soudu děkuji za potvrzení, že svoboda slova a možnost dělat si legraci z politiků formou karikatury v naší zemi platí. Náš autobus upozorňuje na to, že v české politice se stále drží lidé s problematickou minulostí a na to, že vymahatelnost práva se v naší zemi musí zlepšit.“
