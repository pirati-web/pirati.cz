---
layout: post
category: CLANKY
title: "Piráti vyřídili téměř 1 tisíc voličských průkazů"
date: 2017-10-06T08:40:00+02:00
author: Karolína Sadílková
image: /assets/img/articles/2017/prukazy.jpg
tags: kampaň
---
 
Stovky voličských průkazů denně vyřizují v těchto dnech Piráti na svých stanovištích u vysokých škol v Praze, Brně, Plzni a Olomouci. Za celý týden, kdy se akce koná, bylo Piráty v celé zemi přijato téměř tisíc žádostí o vyřízení průkazu. Do akce se včera v Praze zapojil i předseda Pirátů Ivan Bartoš, který rozdával formuláře k vyplnění. Piráti vystavují průkazy zdarma, každý volič může přijít, vyplnit formulář, na místě mu notář ověří podpis a dále se o vystavení průkazu již postarají Piráti - vyřízený volební průkaz už voliči přijde poštou na místo určení.
 
> „Všichni si pořád stěžují na nízkou volební účast, jenže nikdo nekoná, jen mluví. Piráti se rozhodli činit. Je vidět, že onen limit trvalého bydliště je pro řadu lidí opravdu překážkou k tomu, jít volit. Zároveň mě těší zájem mladých lidí, kteří přichází pro průkazy primárně, politická situace v zemi jim není lhostejná a pro řadu z nich jsou Piráti jedinou volbou,“ říká předseda Pirátů Ivan Bartoš.

Zájem o průkazy, které Piráti vyřizují na svých stanovištích u vysokých škol, mají nejen vysokoškoláci, přichází i obyvatelé velkých měst, kteří například v Praze žijí a pracují, ale nemají ve městě trvalé bydliště. Možnost nechat si vystavit Piráty bezplatně voličský průkaz končí dnes, 6. října 2017.

## Odkazy

*[Vyřiďte si voličský průkaz u Pirátů a přijďte k volbám!](https://www.pirati.cz/volicskyprukaz/)
