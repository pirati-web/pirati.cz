---
layout: post
category: CLANKY
title: "Piráti požádali soud o předběžné opatření. Trvají na tom, že předvolební duel na Nově je nezákonný."
date: 2017-10-12T12:58:00+02:00
author: Karolína Sadílková
image: /assets/img/articles/2017/volebni-studio.jpg
tags: kampaň
---
 
Česká pirátská strana podala žalobu na Radu pro rozhlasové a televizní vysílání jakožto regulující orgán. Piráti viní Radu z nečinnosti. V připojeném návrhu na předběžné opatření Piráti požadují, aby Nova poskytla prostor i jiným stranám než ANO a ČSSD. Nova dle Pirátů porušuje Zákon o televizním a rozhlasovém vysílání, který objektivitu a vyváženost médií vyžaduje.

Předseda Rady Ivan Krejčí médiím sdělil, že Rada řeší pouze odvysílaný obsah. Přitom zákon jí umožňuje uložit předběžné opatření a řešit obsah, co teprve bude vysílán. V tomto případě je namístě nařídit předběžné opatření z moci úřední dle ust. § 61 zákona č. 500/2004 Sb., správní řád, ve znění pozdějších předpisů.

> „Novu i Radu jsme požádali nejprve napřímo. Až poté jsme věc zveřejnili. Nova však dál porušuje své zákonné povinnosti a regulující orgán nekoná,“ vysvětluje motivaci Pirátů předseda strany Ivan Bartoš. „Model duelu je sice na Západě běžný, ale funguje v systému dvou dominantních stran. Tvrdit, že ČSSD je dominantní, by dnes bylo hodně odvážné,“ opakuje Bartoš své stanovisko k vyjádření Novy.

**Televize musí podle zákona být objektivní**
[§ 31 odst. 3 Zákona o televizním a rozhlasovém vysílání říká](https://www.zakonyprolidi.cz/cs/2001-231#cast5-hlava1), že Provozovatel vysílání je povinen zajistit, aby ve zpravodajských a politicko-publicistických pořadech bylo dbáno zásad objektivity a vyváženosti a zejména nebyla v celku vysílaného programu jednostranně zvýhodňována žádná politická strana nebo hnutí, popřípadě jejich názory nebo názory jednotlivých skupin veřejnosti, a to s přihlédnutím k jejich reálnému postavení v politickém a společenském životě.

### Kontakt

Štěpán Štrébl – volební manažer, email: stepan.strebl@pirati.cz



