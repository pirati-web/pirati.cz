---
layout: post
category: CLANKY
title: "E-book a video z budoucnosti. Piráti jdou do finiše"
date: 2017-10-19T12:09:00+02:00
author: Karolína Sadílková
image: /assets/img/articles/2017/vsichninekradou.png
tags: kampaň
---
Praha, 19. října 2017 – Do napjaté předvolební situace přináší Pirátská strana odlehčení. Piráti představují nový E-book o ekonomické a legislativní vizi strany a předvolební video z budoucnosti, které simuluje situaci v zemi po volebním vítězství Pirátské strany.
 
**Všichni nekradou**

Nový e-bookem s názvem Všichni nekradou představuje pohled Pirátů na ekonomické i legislativní problémy a zároveň i vyvrací nejčastější mýty, které se kolem černého koně letošních voleb vznášejí. Vizi Česka sepsal spisovatel a stratég volební kampaně Pirátů Jakub Horák spolu s předsedou Pirátů Ivanem Bartošem. Publikace se v sedmi kapitolách věnuje digitalizaci státní správy, zalátání děr, kterými dnes utíkají veřejné peníze, ochraně občanů i podnikatelů před šikanou, ale i přímé demokracii a dalším.
E-book ke stažení zde: [https://www.pirati.cz/ebook/](https://www.pirati.cz/ebook/)

* Zadavatel: Česká pirátská strana
* Zpracovatel: Jakub Horák
 
**Nejdůležitější je odvaha začít**

Odlehčenou formou se pak Piráti rozhodli ve finále kampaně pobavit voliče videem z budoucnosti. Klip s názvem Nejdůležitější je odvaha začít simuluje situaci v Česku poté, co zde drtivě ve volbách zvítězí Pirátská strana. Cestovní pas k vyřízení z domova, největší zjednodušení daní v historii, poštu roznáší drony, studenti se učí jazyky v zahraničí, to jsou vybrané změny, které se po vítězství Pirátů v budoucnosti stanou realitou. Autorem námětu a scénáře je volební manažer Pirátů Štěpán Štrébl. Na scénáři se s ním podílel Jakub Horák, stratég pirátské kampaně. Video k dispozici zde: [https://www.youtube.com/watch?v=sKqP7ktJZG8](https://www.youtube.com/watch?v=sKqP7ktJZG8)


* Zadavatel: Česká pirátská strana
* Zpracovatel: Strop Media s.r.o.
 
(Pirátská strana tímto dává svolení k volnému stahování a šíření E-booku i videa)
 
„Změnit Českou republiku k lepšímu je mise, do které má smysl se pustit. Proto jsme před osmi lety založili Pirátskou stranu. Teď máme historickou šanci prorazit do vysoké politiky a přinést tam energii a nápady, které tam už mnoho let chybí. Budeme kontrolovat mocné, chránit občany před šikanou, bránit svobodu a posuneme Českou republiku konečně do třetího tisíciletí. Přijďte prosím v pátek nebo v sobotu k volbám a podpořte číslo 15 – Českou pirátskou stranu. Pusťte nás na ně – nadešel čas! Děkujeme!,” říká na závěr kampaně lídr strany Ivan Bartoš.
