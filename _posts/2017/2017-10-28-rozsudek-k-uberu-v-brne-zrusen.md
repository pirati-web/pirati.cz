---
layout: post
category: CLANKY
title: "Zákaz Uberu v Brně padl"
date: 2017-10-22T15:44:00+02:00
author: Jakub Michálek
image: /assets/img/articles/2017/uber-taxi.jpg
tags: ekonomika jihomoravský-kraj
---

Vrchní soud zrušil předběžné opatření zakazující digitální službu Uber v Brně. Již dříve Piráti upozorňovali, že tato služba (a řada dalších podobných služeb jiných firem) není zákonem upravena. Upozorňovali jsme, že je nutné aktualizovat legislativu pro novou dobu, ale vláda neudělala nic. Ministerstvo dopravy a jemu podřízené úřady stále pokutují řidiče Uberu, ačkoliv jednu pokutu už soud zrušil. Jediným dlouhodobým řešením je opravdu aktualizace legislativy.

Konkrétně je potřeba jasně stanovit, že řidič nemusí mít žlutý majáček TAXI a taxametr, pokud nestaví lidem na ulici, ale jezdí jen objednávky přes aplikaci. To úřady stále zpochybňují a řidiče pokutují. Dále by měla být určena hranice (např. od tržeb 10 000 Kč měsíčně), od které nejde o sdílenou ekonomiku, ale o standardní podnikání, kde mají všichni stejné podmínky – např. řidič má mít živnostenské oprávnění a pojištění odpovědnosti. Zákazník by měl být informován, zda jde o podnikatele či nikoliv.

> „Vyzývám ministerstvo dopravy, aby novelu zákona o silniční přepravě urychleně připravilo. Výhody digitálních služeb by měli mít možnost využívat lidé ve všech městech Česka a na trh by se tak vrátila férová konkurence. Pokud ministerstvo dopravy nový zákon do Vánoc nepřipraví, předloží novelu do sněmovny Piráti,“ uvedl k záležitosti předseda poslaneckého klubu Pirátů, Jakub Michálek. 

* [Podrobný návrh Pirátů](https://praha.pirati.cz/sdilena-ekonomika.html)
