---
layout: post
category: CLANKY
title: "Piráti předali prezidentovi čtečku s e-bookem Všichni nekradou"
date: 2017-11-02T14:49:00+02:00
author: Karolína Sadílková
image: /assets/img/articles/2017/ivan-lany.jpg
tags: sněmovna
---

Lány, 2. listopadu – Předseda strany Ivan Bartoš se dnes společně s místopředsedou Pirátů Jakubem Michálkem poprvé setkali s prezidentem Milošem Zemanem v Lánech. Předali mu elektronickou čtečku knih s e-bookem s názvem Všichni nekradou. Ve čtečce prezident obdržel i program Pirátské strany společně s návrhem na zavedení přímé volby starostů, na které se Piráti až na detaily s prezidentem Zemanem shodují.
 
> „Do Lán jsem jel s jasnou vizí, a to představit prezidentovi osmiletou existenci a program České pirátské strany. Hovořili jsme také o kauzách, kterým se Piráti dlouhodobě věnují, jako je Opencard a OKD. Řešili jsme též náš návrh na zřízení vyšetřovací komise k OKD, tuto myšlenku pan prezident podpořil. Řešili jsme i otázky daňové optimalizace a celkově korupce a majetkových přiznání. Tématem byl i stav české justice a délka trvání trestního stíhání,“ zhodnotil setkání předseda strany Ivan Bartoš.
 
K setkání dodal místopředseda Jakub Michálek: „Řešili jsme i potenciál práce Pirátů z opozice. Pan prezident byl překvapen, že díky opoziční práci Pirátů na pražském magistrátu se Pirátům podařilo zvýšit volební výsledek z 5 % v Praze po třech letech na 17,5 %. Je tedy vidět, že i z opozice lze konstruktivně pracovat bez politických trafik“.

### Odkazy

* [Pirátská kniha „Všichni nekradou“](https://www.pirati.cz/assets/ebook/piratsky-e-book-150dpi.pdf)
