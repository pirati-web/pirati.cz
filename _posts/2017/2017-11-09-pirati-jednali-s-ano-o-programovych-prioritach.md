---
layout: post
category: CLANKY
title: "Piráti jednali s ANO o programových prioritách a o obsazení čelních pozic ve sněmovních výborech"
date: 2017-11-09T10:22:00+02:00
author: Karolína Sadílková
image: /assets/img/articles/2017/bartos-michalek-tresnak.jpg
tags: sněmovna
---

Předseda Pirátů Ivan Bartoš se společně s předsedou klubu Jakubem Michálkem dnes sešli s vedením hnutí ANO, aby straně předložili dvacet programových priorit Pirátů. “Jedná se o jednotlivé body programu, které jsou pro nás naprosto stěžejní a u kterých jednáme o podpoře a průniku napříč politickými stranami. Hnutí ANO jsme představili rozpracovanou verzi dokumentu i s návrhy změn konkrétních zákonů, v řadě bodů, jako je například revize zákona o EET, jsme se na nutnosti změny shodli,” komentoval setkání předseda poslaneckého klubu Pirátů Jakub Michálek. Obsahem jednání bylo i obsazení čelních pozic ve sněmovních výborech a komisích.

> “Zopakovali jsme hnutí ANO naše požadavky na obsazení vedoucích postů v pěti Piráty preferovaných výborech. Vše je samozřejmě otázkou dalšího jednání a nic není finální, nicméně ANO podpoří náš požadavek na řízení Výboru pro životní prostředí, dále Piráti s ANO jednají o vedení Výboru pro veřejnou správu a regionální rozvoj. Piráti avizovali, že budou usilovat o vedení i v třetím z preferovaných výborů, o tomto budou jednání pokračovat v příštím týdnu,” uvedl předseda strany Ivan Bartoš. Piráti usilují o tři výbory, a to i vzhledem k situaci, kdy bylo ODS, jež měla srovnatelný volební výsledek okolo 11 procent, přislíbeno vedení tří výborů, a to dokonce silových.

Co se týče kandidáta na vedení Sněmovny, avizovaná podpora Pirátů pro kandidáta ANO pana Vondráčka trvá, jelikož byla odsouhlasena klubem Pirátů. O povolební situaci budou Piráti znovu diskutovat na dalším setkání klubu. “Nepatříme ani do klubu fanoušků ODS, ale ani ANO spolu s SPD a KSČM. Naším cílem je co nejrychleji zprovoznit funkční Sněmovnu,” dodal Bartoš.

V příloze naleznete rozpracovanou verzi [programových priorit Pirátské strany]({{'/assets/pdf/20-priorit-piratu.pdf' | relative_url}}).
