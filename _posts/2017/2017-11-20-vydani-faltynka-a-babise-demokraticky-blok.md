---
layout: post
category: CLANKY
title: "Strany Demokratického bloku dnes svým hlasováním snížily pravděpodobnost vydání Babiše a Faltýnka"
date: 2017-11-20T14:54:54+02:00
author: Karolína Sadílková
image: /assets/img/articles/2017/pirati-ve-snemovne.jpg
tags: výročí
---

Praha, 20. listopadu 2017 - Jediní Piráti se na dnešní schůzi Sněmovny vzepřeli komunistickému návrhu na zvýšení počtu členů Mandátového a imunitního výboru na 19, který dává ANO a SPD většinu ve výboru. Většina poslanců “Demokratického bloku” tento komunistický návrh posilující vliv ANO nelogicky podpořila, stejný počet křesel ve výboru by těmto stranám přitom dával i původní návrh Pirátů při počtu 18.  

> „Nerozumím podpoře návrhu na navýšení členů na 19 ze strany Demokratického bloku. Tímto zvýšením dojde k tomu, že většinu v tomto orgánu nyní drží ANO ve spolupráci s SPD. Tento fakt, vzhledem k dosavadnímu souznění mezi ANO a SPD, snižuje šanci na vydání poslanců Babiše a Faltýnka k trestnímu stíhání,” uvedl předseda Pirátů Ivan Bartoš.

*Pozn.: Demokratický blok je sdružení klubů ODS, TOP09, KDU-ČSL a STAN pro účely voleb při ustavení Sněmovny, jehož cílem je zajistit mandáty i těm nejmenším stranám.*
