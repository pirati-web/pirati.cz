---
layout: post
category: CLANKY
title: "Piráti budou hlasovat pro vydání Babiše a Faltýnka"
date: 2017-11-21T13:30:00+02:00
author: Karolína Sadílková
image: /assets/img/articles/2017/ivan-jakub-vydani.jpg
tags: babiš
---

Praha, 21. listopadu 2017 - Poslanecký klub Pirátů se již na svém ustavujícím zasedání dne 22. října 2017 jednomyslně shodl, že ve Sněmovně bude hlasovat pro vydání poslanců Andreje Babiše a Jaroslava Faltýnka k trestnímu stíhání. Piráti tak byli první, kteří po volbách deklarovali, že budou pro vydání hlasovat. 

„Byl jsem nominován do Mandátového a imunitního výboru PS PČR. Žádost o vydání Andreje Babiše a Jaroslava Faltýnka prý leží v trezoru předsedy Sněmovny a čeká na nového předsedu. Po zvolení předsedy mandátového a imunitního výboru bych se rád seznámil s celým spisem a udělal si vlastní obrázek o tom, k čemu došlo a jaká je Babišova obhajoba. Domnívám se nicméně, že o vině a případném trestu by měl rozhodnout soud – v tomto případě nejde o politicky vykonstruovanou kauzu, byť by bylo dobré, kdyby byla řešena mnohem dříve (policie ji řešila až na základě trestního oznámení, které bylo podáno až delší dobu po činu). Budu hlasovat PRO vydání k trestnímu stíhání,“ uvedl předseda pirátského klubu a též budoucí člen Mandátového a imunitního výboru Jakub Michálek. 
