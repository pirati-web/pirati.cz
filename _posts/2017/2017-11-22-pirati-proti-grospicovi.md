---
layout: post
category: CLANKY
title: "Piráti jednomyslně hlasovali proti zvolení Grospiče do čela mandátového a imunitního výboru"
date: 2017-11-22T12:09:00+02:00
author: Karolína Sadílková
image: /assets/img/articles/2017/ivan-jakub-chodba.jpg
tags: sněmovna
---

Praha, 22. listopadu 2017 – Předsedou mandátového a imunitního výboru byl zvolen komunista Stanislav Grospič. Piráti s dalšími opozičními stranami, které společně zastupují 37 % voličů, navrhovali do čela výboru kandidáta za STAN Petra Gazdíka. Klub Pirátů zároveň jednomyslně hlasoval proti zvolení komunistického kandidáta do čela výboru.
 
> „Zvolení Stanislava Grospiče do čela mandátového a imunitního výboru přesně ilustruje, jakým způsobem a v jakém složení bude vláda fungovat v příštích čtyřech letech. Vzhledem k tiché podpoře ANO ze strany komunistů je vydání Andreje Babiše a Jaroslava Faltýnka imunitním výborem v nedohlednu. Piráti na toto riziko upozornili již v pondělí. KSČM funguje jako loutka Andreje Babiše, která předkládá návrhy ANO a přitom předstírá, že je v opozici,“ komentoval dnešní hlasování šéf poslaneckého klubu Pirátů Jakub Michálek.
  
