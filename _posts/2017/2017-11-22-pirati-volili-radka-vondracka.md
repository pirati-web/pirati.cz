---
layout: post
category: CLANKY
title: "Piráti volili Radka Vondráčka za předsedu Poslanecké sněmovny"
date: 2017-11-22T19:03:00+02:00
author: Mikuláš Ferjenčík
image: /assets/img/articles/2017/ivan-jakub-snemovna2.jpg
tags: sněmovna
---

Za předsedu Sněmovny jsme volili jediného kandidáta – Radka Vondráčka z ANO. ANO vyhrálo volby a neobjevil se reálný scénář, jak Sněmovnu zprovoznit bez toho, aby byl zástupce vítězné strany zvolen do jejího čela.

Piráti jsou konstruktivní opozice a nehodláme blokovat ustavení Sněmovny. S naší podporou jsme žádným způsobem neobchodovali. Vondráček je kompetentní kandidát se slušnou historií hlasování v oblasti protikorupčních zákonů. V rozpravě přislíbil, že bude zařazovat opoziční návrhy na pořad jednání Sněmovny a osobní podporu například rozšíření pravomocí Nejvyššího kontrolního úřadu, které Piráti též podporují.

Piráti odmítají spojování tohoto hlasování s jakoukoliv podporou vznikající vlády pod taktovkou ANO. Piráti tuto Babišovu vládu přímo ani nepřímo nepodpoří. Naopak ustavení Sněmovny je nutné prot to, aby mohla dolní komora vydat Andreje Babiše a Jaroslava Faltýnka justici.

Piráti nehodlají upravovat své hlasování podle způsobu hlasování ostatních stran, rozhodně nejsme součástí ani jednoho z bloků ve Sněmovně.
