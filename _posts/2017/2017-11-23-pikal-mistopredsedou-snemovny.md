---
layout: post
category: CLANKY
title: "Místopředsedou Sněmovny se za Piráty stal Vojtěch Pikal"
date: 2017-11-24T08:43:00+02:00
author: Karolína Sadílková
image: /assets/img/articles/2017/pikal.jpg
tags: sněmovna
---

Poslanec České pirátské strany zvolený za Olomoucký kraj – Vojtěch Pikal – se stal místopředsedou Poslanecké sněmovny PČR. Zvolen byl v prvním kole hlasování, kdy získal 102 hlasů. 

„Předně bych chtěl poděkovat všem, kteří mi ve volbě dali hlas. Chci vést debatu ve Sněmovně tak, aby byla konstruktivní a věcná. Dlouholetá zkušenost z vedoucích postů v České pirátské straně mi dala celou řadu velice cenných zkušeností, které hodlám uplatnit i při řízení Sněmovny. Zároveň si troufnu říci, že svou píli a kompetentnost jsem mohl ukázat již na pondělním prvním zasedání Sněmovny, kdy jsem měl možnost poradit s procedurálním chodem komory i zkušeným matadorům,” uvedl nově zvolený místopředseda dolní komory Vojtěch Pikal. Pikal je prvním místopředsedou Pirátské strany a dlouhodobým předsedajícím Celostátního fóra Pirátů, předsedá i mezinárodním jednáním Pirate Parties International a European Pirates.

K volbě se vyjádřil i předseda strany Ivan Bartoš: „Cením si toho, že Vojtěch Pikal jako jediný před volbou vystoupil a představil se na plénu. Piráti dokazují, že chtějí politickou kulturu ve Sněmovně kultivovat. Jsem hrdý na to, že to děláme skutečně jinak a podle mě správě, díky Vojto”.
