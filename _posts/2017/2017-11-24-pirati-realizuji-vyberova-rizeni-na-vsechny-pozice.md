---
layout: post
category: CLANKY
title: "Piráti pořádají výběrová řízení pro asistenty, personalistu i do rad VZP"
date: 2017-11-24T08:43:00+02:00
author: Karolína Sadílková
image: /assets/img/articles/2017/snemovna-rating.jpg
tags: sněmovna
---
 
Pirátská strana stále dokazuje, že zavedení transparentních principů do fungování politických stran je reálné.
 
„Piráti si dlouhodobě zakládají na průhledném hospodaření s veřejně kontrolovatelným účtem, vykazují schůzky s politiky a lobbisty a v současnosti také pořádají otevřená veřejná výběrová řízení. U Pirátů rozhodují schopnosti, nikoliv konexe,“ uvedl jejich předseda Ivan Bartoš.
 
Vstup do nejvyšších pater politiky znamená nutnost rozšíření nejen administrativního aparátu strany. Proto Piráti začali krátce po volbách zveřejňovat inzeráty o výběrových řízeních. Jedním z nebližších úkolů se po volbách stalo pořádání výběrových řízení na pozici asistentů poslanců.
 
„Na rozdíl od ostatních politických stran, v nichž na pozicích asistentů i v dalších vysokých pozicích sedí často příbuzní či známí, je způsob výběru personálu u Pirátů otevřený a spravedlivý. Hledáme zodpovědné, talentované a schopné lidi. Nikoliv způsob, jak vytáhnout co nejvíc ze státního rozpočtu,“ říká Ivan Bartoš. Kromě asistentů poslanců projdou výběrovým řízením i budoucí personalista nebo pirátský nominant do Správní či Dozorčí rady VZP.
 
Piráti berou své základní principy vážně. Nové soutěže proběhnou také u smluv, které končily volbami a s nimiž se nadále počítá. Kolik veřejných inzerátů jste viděli u ostatních politických stran?
  
### Probíhající výběrová řízení Pirátů
 
* Webová stránka pirátského fóra s přehledem výběrových řízení: [https://forum.pirati.cz/verejna-vyberova-rizeni-f572/](https://forum.pirati.cz/verejna-vyberova-rizeni-f572/)
* Výběrové řízení na pozici personalisty: [https://forum.pirati.cz/verejna-vyberova-rizeni-f572/pirati-hledaji-personalistu-t38339.html](https://forum.pirati.cz/verejna-vyberova-rizeni-f572/pirati-hledaji-personalistu-t38339.html)
* Výběrové řízení na nominanta do Správní a Dozorčí rady Všeobecné zdravotní pojišťovny: [https://forum.pirati.cz/verejna-vyberova-rizeni-f572/vyhlasujeme-otevrene-vyberove-rizeni-na-nominanta-piratu-na-t38499.html](https://forum.pirati.cz/verejna-vyberova-rizeni-f572/vyhlasujeme-otevrene-vyberove-rizeni-na-nominanta-piratu-na-t38499.html)
* Výběrová řízení na pozice asistentů, personalisty a pracovníků mediálního odboru: [https://airtable.com/shrh8pXdGP4ev86wH/tblfsuFA3JdgEQEXQ](https://airtable.com/shrh8pXdGP4ev86wH/tblfsuFA3JdgEQEXQ)
