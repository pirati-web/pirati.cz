---
layout: post
category: CLANKY
title: "Michálek obhájil svou funkci v místopředsednictvu Pirátské strany"
date: 2017-12-05T08:37:00+02:00
author: Karolína Sadílková
image: /assets/img/articles/2017/michalek-strecha.jpg
tags: přímá-demokracie
---
 
Praha, 5. prosince 2017 – Místopředseda Pirátské strany Jakub Michálek obhájil ve vnitrostranickém hlasování své křeslo ve vedení strany. Pro jeho setrvání v místopředsednictvu hlasovalo 73 % členů. Hlasování se účastnilo 321 Pirátů a Pirátek, jedná se o rekordní voličskou účast v historii České pirátské strany.

> „Rád bych poděkoval všem členům Pirátů, kteří mi dali důvěru ve vnitrostranickém hlasování. Obdržel jsem 233 hlasů z 321, tedy celkem 73% podporu všech členů strany. V Pirátské straně přímá demokracie funguje. Každý představitel je odvolatelný celostátním fórem, tedy všemi členy. Pokud jsou parametry nastaveny rozumně, odvolatelnost politiků je důležitý kontrolní mechanismus. V hlasování byla rekordní účast, a to 62 % všech členů. Důvěry členů si vážím, je to pro mě signál pokračovat v další práci. Udělám vše pro to, abych členy a voliče, kteří nám dali důvěru, nezklamal. Do Vánoc bych chtěl ještě stihnout zřízení vyšetřovací komise k OKD, zveřejnění smluv ČEZu a dokončení historicky prvního otevřeného výběrového řízení na členy dozorčí rady VZP. Dále se budu jako člen příslušného výboru věnovat vydání poslanců Babiše a Faltýnka v kauze Čapí hnízdo. Myslím, že to ukazuje, že jsme na jedné lodi a držíme kurs,” okomentoval výsledky voleb potvrzený místopředseda České pirátské strany Jakub Michálek. 
