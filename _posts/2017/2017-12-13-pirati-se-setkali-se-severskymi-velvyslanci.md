---
layout: post
category: CLANKY
title: "Piráti se setkali s velvyslanci severských zemí"
date: 2017-12-13T13:40:00+02:00
author: Karolína Sadílková
image: /assets/img/articles/2017/peksa.jpg
tags: zahraniční-vztahy
---

Praha, 13. prosince 2017 – Předseda Pirátů Ivan Bartoš v doprovodu místopředsedy strany Mikuláše Peksy se dnes na pracovním obědě pořádaném švédskou ambasádou setkali s velvyslanci Švédska, Estonska, Litvy, Norska, Finska, Lotyšska a Dánska. Tématem schůzky byla pirátská politika v Česku, v Evropě, ale i v samotném Švédsku, které je kolébkou pirátského hnutí. Diskutovalo se hlavně o pirátských zkušenostech s přímou demokracií uvnitř strany a pohledu na dezinformační kampaně organizované extrémistickými hnutími v Evropě. Ivan Bartoš k tomu říká: „Severské země pro nás mohou být v mnoha ohledech inspirací a jsem rád, že jsme měli možnost sdílet svoje zkušenosti mezinárodně. Těším se, že spolu budeme mít možnost dále spolupracovat.“


