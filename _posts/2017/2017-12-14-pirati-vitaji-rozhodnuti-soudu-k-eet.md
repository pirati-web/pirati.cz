---
layout: post
category: CLANKY
title: "Piráti: Dnešní rozhodnutí Ústavního soudu k EET vítáme"
date: 2017-12-15T10:57:00+02:00
author: Karolína Sadílková
image: /assets/img/articles/2017/us.jpg
tags: eet
---

Praha, 15. prosince 2017 – Piráti vítají dnešní rozhodnutí Ústavního soudu ČR, který zrušil řadu ustanovení zákona o EET, jež Piráti velmi kritizovali. Rozhodnutí tak zastavilo náběh 3. a 4. vlny, osvobozené od evidování jsou veškeré platby kartou a rodná čísla již nemohou fungovat jako identifikační čísla. Na všechny tyto limity Piráti dlouhodobě upozorňovali a byly i součástí pirátského programu a priorit. 

> „Jsem rád, že nesmyslnost těchto ustanovení Ústavní soud uznal. Odstraněním DIČ z účtenek se posílí ochrana osobních údajů, EET u bezhotovostních plateb například v e-shopech vůbec nedává smysl. Odklad třetí a čtvrté vlny znamená, že se vláda a poslanci mohou k zákonu vrátit a na základě nových dat z praxe první a druhé vlny jej vhodně novelizovat. Nebráníme se ani diskuzi nad vyjmutím některých stravovacích zařízeních např. malých hospůdek nebo divadelních barů. Zákon jako celek je nyní potřeba novelizovat,” uvedl předseda Pirátů Ivan Bartoš. 
