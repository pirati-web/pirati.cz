---
layout: post
category: CLANKY
title: "Piráti: Vláda chce v jednacím řádu Vlády posílit pravomoci premiéra a omezit přístup veřejnosti k informacím"
date: 2017-12-30T11:00:00+02:00
author: Karolína Sadílková
image: /assets/img/articles/2017/zhasiname.jpg
tags: vláda sněmovna
---

Ministr spravedlnosti Robert Pelikán předložil návrh novely jednacího řádu vlády Andreje Babiše.
Návrh má dvě jednotící linky - posílení pravomocí premiéra a omezení přístupu veřejnosti k informacím.

> “Považuju za ostudu, že hnutí ANO, které postavilo svůj marketing na kritice
> korupce a slibech transparentnosti a otevřenosti, chce nyní utajovat, jak který
> ministr hlasoval. Bez toho, aby občané věděli, jak politici rozhodují, je nemohou
> ani hodnotit,” říká k plánovanému zrušení jmenovitého hlasování ministrů předseda Pirátů Ivan Bartoš.

Návrh dále posiluje pravomoci premiéra Babiše. Oproti vládě jako celku, například
o hostech na jednání už nebude rozhodovat celá vláda, ale pouze premiér a zhorší
se i srozumitelnost přijatých usnesení veřejnosti, nově je nebudou muset doprovázet
vysvětlující tiskové zprávy.

> “Že se bude inženýr Babiš ve vládě chovat spíše jako ředitel než jako první mezi
> rovnými, nás nepřekvapuje, škoda, že to odnáší i přístup veřejnosti k informacím,” uzavírá Bartoš.

Vláda návrh projedná 3. ledna 2018.
