---
date:         2018-01-09
category:     blog
tags:         piráti
layout:       post
title:        "Piráti poptávají dodavatele účetních služeb a systému pro finanční řízení."
image:        /assets/img/articles/2018/acco.jpg
author:       Karolína Sadílková
---

Praha, 9. ledna 2018 – Piráti v reakci na výsledky podzimních voleb přistupují k zásadní modernizaci a profesionalizaci účetnictví a finančního řízení strany. Jako třetí nejsilnější strana jdou příkladem a dále posouvají transparentnost a uživatelskou přívětivost vnitřních systémů.

> „Cílem změn je zjednodušit a zrychlit proces proplácení smluvních odměn, dodavatelských faktur a dalších výdajů, zpřehlednit systém finančního plánování a reportingu. Umožníme komukoliv nahlédnout do vnitřního hospodaření online v reálném čase, a to při bezchybném plnění všech zákonných požadavků,” říká Jaromír Beránek, vedoucí finančního odboru Pirátů.

Pro tento záměr Piráti hledají zkušeného a spolehlivého partnera, který by spojoval odborné znalosti z oblasti vedení účetnictví a navrhování systémů pro finanční řízení organizací. 

> „Nabízíme možnost získat skvělou referenci. Svou prací přispějete k průhlednějšímu financování politických stran a možná i vytvoříte vzorový systém pro neziskové organizace, sportovní oddíly či menší obce, protože Piráti by jej rádi nabídli k volnému užití. To vše ve spolupráci s týmem zapálených lidí, který ví, co chce. Máme jasnou vizi o budoucnosti transparentního hospodaření s veřejnými prostředky v České republice,” pokračuje Beránek.

Prioritou při výběru dodavatele je prokázaná schopnost řízení náročných projektů, proaktivita při komunikaci a ochota sledovat průběžný vývoj daňové a účetní legislativy i právních předpisů upravujících specifickou oblast financování politických stran.

Podrobnosti k výběrovému řízení naleznete zde:

* [https://forum.pirati.cz/oznameni-f595/vyhlaseni-vyberoveho-rizeni-na-dodavatele-ucetnich-sluzeb-t39018.html](https://forum.pirati.cz/oznameni-f595/vyhlaseni-vyberoveho-rizeni-na-dodavatele-ucetnich-sluzeb-t39018.html)

