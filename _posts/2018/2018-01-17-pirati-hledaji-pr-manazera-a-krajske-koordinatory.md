---
date:         2018-01-18
category:     blog
tags:         piráti
layout:       post
title:        "Piráti hledají PR manažera a krajské koordinátory"
image:        /assets/img/articles/2018/inzerat.jpg
author:       Zbyněk Konvička
---
 
Pirátská strana vyhlašuje veřejná výběrová řízení na pozici PR manažer a také na pozice krajských koordinátorů. Chcete se zapojit do prestižní práce, kdy každý den je novou výzvou, která může učinit českou politiku a společnost lepším prostředím? Chcete pracovat v nejlepší politické straně v České republice? Pak neváhejte a využijte této příležitosti.

### PR manažer

Tato pozice vám umožní každodenní styk s politickými i mediálními elitami. Budete řídit mediální komunikaci strany a poslaneckého klubu směrem k veřejnosti a médiím. Vaším úkolem bude vyhledávat a zpracovávat zajímavá témata pro mediální výstupy. Budete řídit tým PR pracovníků, grafiků, analytiků, rešeršistů a dalších spolupracovníků. Čeká vás rovněž příprava ve věci mediálního vystupování představitelů strany. Spolupracovat budete s mediálním odborem, manažerem sociálních sítí a volebním štábem. A budete se věnovat dalším atraktivním činnostem.

Nabízíme odměnu 45 až 56 000 korun měsíčně na IČO (část odměny bude hrazena z rozpočtu poslaneckého klubu, kde je živnostenský list podmínkou Sněmovny). Bližší informace o pozici naleznete v příloze. Do výběrového řízení se můžete přihlásit přes [tento formulář](https://airtable.com/shrmvAqKj7gPe46ec).

### Krajští koordinátoři

Hledáme kolegu/kolegyni na pozici krajský koordinátor ve všech krajích. Náplň vaší práce bude neobyčejně pestrá. Budete pracovat s dobrovolníky, pořádat akce, plánovat místní volební kampaně, vytipovávat další subjekty vhodné ke spolupráci. Budete vést krajskou administrativu a řadu dalších kreativních činností zadaných krajským předsednictvem či celostátním vedením strany.

Nabízíme smlouvu na dobu neurčitou a odměnu 20-25 000 korun měsíčně na IČO + odměnu dle kvality a náročnosti splněných úkolů. Možnost podílet se na smysluplné a transparentní politice s bezprostředním podílem na realizaci Pirátského programu. Součástí smlouvy jsou školení ke všem uvedeným činnostem. V této pozici máte velkou možnost seberealizace a zapojení vlastní kreativity. Získáte neomezený telefonní tarif s internetem.

Bližší informace o pozici naleznete v příloze. Do výběrového řízení se můžete přihlásit přes [tento formulář](https://airtable.com/shrlaQnuRzXUbf3KP).
