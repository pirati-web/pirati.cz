---
date:         2018-01-17
category:     blog
tags:         migrace
layout:       post
title:        "Piráti předložili návrh na změnu přístupu České republiky k povinným migračním kvótám"
image:        /assets/img/articles/2018/hranice.jpg
author:       Karolína Sadílková
---
 
Praha, 17. ledna 2018 – Piráti dnes ve Sněmovně navrhli usnesení, podle kterého by se měla řídit vláda na jednání Rady ministrů Evropské unie v oblasti azylové politiky. Piráti požadují, aby Česká republika zaujala aktivní přístup při jednání v EU, přišla s vlastním konstruktivním návrhem a prosadila tak alternativní řešení k systému povinných kvót. 

> „Je potřeba zvýšit efektivitu fungování evropských informačních systémů a snížit tak administrativní zátěž, která nyní dopadá na jednotlivé státy,“ uvedl pirátský poslanec a předkladatel návrhu Mikuláš Peksa.
 
Piráti požadují, aby Česká republika podpořila cestu k funkční společné evropské politice pro navrácení neúspěšných žadatelů o azyl do zemí původu a rovněž, aby došlo ke zlepšení ochrany vnější Schengenské hranice.
 
