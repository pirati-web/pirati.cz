---
date:         2018-01-19
category:     blog
tags:         kauzy
layout:       post
title:        "Piráti: Všichni lidé jsou si před zákonem rovni. Budeme hlasovat pro vydání Babiše i Faltýnka"
image:        /assets/img/articles/2018/michalek-snemovna3.jpg
author:       Karolína Sadílková
---
 
Praha, 19. ledna 2018 – Piráti dnes budou hlasovat pro vydání poslanců Andreje Babiše a Jaroslava Faltýnka k trestnímu stíhání. Po mnoha týdnech obstrukcí se hlasování o vydání dostalo na program schůze Sněmovny.

> „V ČR jsou si všichni občané před zákonem rovni a imunita je výjimka z tohoto pravidla. Musíme se proto ptát, zda jsou zde důvody pro uplatňování imunity. Argumenty pana Babiše považujeme za součást obhajoby, nikoliv za důvody k uplatnění imunity. Budeme hlasovat pro vydání poslanců Babiše i Faltýnka k trestnímu stíhání,“ uvedl předseda poslaneckého kubu Pirátů Jakub Michálek.

Předseda Pirátů Ivan Bartoš dodal: „Jsme rádi, že se tato věc uzavře, a že Sněmovna začne fungovat a věnovat se legislativě. Zatímco Babišova vláda si dosud připravovala legislativu, která měla upevnit menšinovou vládu ANO, Piráti se zabývali tím, co mají v programu. V lednu jsme připravili novelu zákonu o registru smluv a v březnu chceme předložit zákon, který řeší exekuce. Podpořit chceme i zákon o lobbingu, který má velký protikorupční potenciál.“

