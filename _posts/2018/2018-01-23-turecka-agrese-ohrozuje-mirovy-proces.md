---
date:         2018-01-23
category:     blog
tags:         zahraničí
layout:       post
title:        "Piráti: Turecká agrese na severu Sýrie ohrožuje mírový proces"
image:        /assets/img/articles/2018/turecka-armada.jpg
author:       Karolína Sadílková
---
 
Praha, 23. ledna 2018 - Nejnovější aktivity turecké armády v severosyrské oblasti Afrín vážně narušují mírová jednání v Sýrii. Turecko totiž v rozporu s mírovým procesem otevírá další frontu. A to v oblasti, kde dosud vládl relativní klid. 

> „Pokračující destabilizace Sýrie je v rozporu se zájmy Evropské unie. Znovu se tak ukazuje, že potřebujeme společnou evropskou diplomacii schopnou hájit evropské zájmy,” komentuje dění místopředseda Pirátů a člen Zahraničního výboru PS PČR Mikuláš Peksa. Turecká operace Olivová ratolest podle Pirátů zpochybňuje spojeneckou roli Turecka vůči Evropě a NATO. Kurdské milice jsou totiž významným spojencem v boji proti Islámskému státu.

