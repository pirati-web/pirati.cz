---
date:         2018-01-31
category:     blog
tags:         kauzy
layout:       post
title:        "Vyjádření předsedy Pirátů Ivana Bartoše k zachování Odboru protidrogové politiky pod Úřadem vlády ČR"
image:        /assets/img/articles/2018/bartos-cf.jpg
author:       Ivan Bartoš
---
 
Praha, 31. ledna 2018 – Jsem rád, že některé věci jsou v tomto státě ještě v pořádku, a že se premiér Andrej Babiš po usilovném nátlaku Pirátů rozhodl ponechat Odbor protidrogové politiky pod Úřadem vlády ČR. Inženýr Babiš tak i se svým ministrem zdravotnictví Adamem Vojtěchem vyslyšeli volání české i zahraniční odborné veřejnosti, která několik týdnů upozorňovala na nedozírné následky, které by přesun pod ministerstvo mohl mít. Piráti po konzultacích s odborníky varovali před touto degradací české protidrogové politiky, která má ve světě velice zvučné jméno. Hrozilo totiž například i výrazné omezení zdravotnického materiálu pro služby, které denně pomáhají lidem v terénu. Piráti na nevhodnost tohoto kroku upozornili premiéra i ministra ostrým dopisem již před několika týdny, v nedávné době pak předseda strany Bartoš interpeloval oba členy vlády ve Sněmovně.
