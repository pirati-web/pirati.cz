---
date:         2018-02-01
category:     blog
tags:         piráti
layout:       post
title:        "Richterová: Piráti usilují o zlepšení neutěšené situace na úřadech práce"
image:        /assets/img/articles/2018/richterova.jpg
author:       Karolína Sadílková
---
 
Praha, 1. února 2018 – Místopředsedkyně Pirátů a Výboru pro sociální politiku PS PČR Olga Richterová dnes na výboru iniciovala přijetí usnesení k neutěšené situaci na úřadech práce, na kterou Piráti spolu s dalšími politiky (např. senátorkou R. Chmelovou) opakovaně upozorňují. V téměř jednomyslně přijatém usnesení výbor žádá Generální ředitelství ÚP a Ministerstvo práce a sociálních věcí ČR o neprodlené zmapování aktuálního stavu, tedy prověření způsobu a termínů vyplácení dávek a příspěvků, dále o revizi dostatečného personálního zajištění fungování úřadů práce a taktéž o přijetí nápravných opatření k odstranění zjištěných problémů.
 
Olga Richterová k tomu dodává: 

> „Děkuji všem kolegům, že mě v této aktivitě podpořili. Těší mě, že na výboru pro sociální politiku byla naprostá shoda ohledně závažnosti daného problému.“ Piráti budou situaci na úřadech práce dále sledovat. „Naším cílem je dosáhnout vstřícnějšího prostředí a zkvalitnění a zlepšení dostupnosti informací pro klienty úřadů. Stejně tak je nezbytné, aby zaměstnanci úřadů, od nichž servis v této kvalitě požadujeme, pracovali v důstojném prostředí a s adekvátní podporou včetně finančního ohodnocení," shrnuje Richterová.
