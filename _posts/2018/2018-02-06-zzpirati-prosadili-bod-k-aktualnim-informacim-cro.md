---
date:         2018-02-06
category:     blog
tags:         sněmovna
layout:       post
title:        "Piráti prosadili na jednání volebního výboru bod k informacím o aktuální situaci v ČRo"
image:        /assets/img/articles/2018/martinek.jpg
author:       Jakub Dušánek
---

Praha, 6. února 2018 – Poslanec Pirátské strany Tomáš Martínek požádal o svolání zasedání volebního výboru, jehož je místopředsedou. Důvodem je turbulentní dění okolo ředitele ČRo Reného Zavorala. Proti řediteli rozhlasu se v petici postavilo přes 200 zaměstnanců, kterým se nelíbilo zkritizování reportéra Janka Kroupy kvůli reportáži o Agrofertu. Předseda výboru Stanislav Berkovec (ANO) nabídl zařadit bod s názvem *Informace Rady Českého rozhlasu o aktuální situaci v ČRo* na pořad čtvrteční schůze.

Tomáš Martínek odeslal žádost o svolání schůze volebního výboru a zařazení zmíněného bodu předsedovi Stanislavu Berkovcovi minulý týden v pátek. 

> „Jako Piráty nás zneklidňuje dění kolem generálního ředitele Českého rozhlasu Reného Zavorala a investigativního novináře Janka Kroupy. Proto jsem požádal předsedu výboru pana Berkovce o svolání zasedání volebního výboru na příští týden. A to i s účastí generálního ředitele Zavorala, aby nám celou kauzu a svůj postup vysvětlil. Tato kauza může mít negativní vliv na vnímání veřejnoprávních médií veřejností,“ uvedl k tématu Tomáš Martínek.

Volební výbor, kterému se, vzhledem k pravomoci jmenovat členy mediálních rad, přezdívá mediální výbor, by měl zasedat ve čtvrtek 15. února od 14:00. Na programu by mělo být projednání Závěrečné zprávy o činnosti a hospodaření ČRo za přítomnosti členů Rady ČRo. Počítá se i s přítomností ředitele Zavorala. Vzhledem k tomu Tomáš Martínek považuje zařazení navrhovaného bodu za vhodné právě v tento termín. Volební výbor je jedním z výborů, které Sněmovna zřizuje povinně. Schůze volebního výboru jsou veřejné.

<blockquote class="twitter-tweet" data-lang="cs"><p lang="cs" dir="ltr">Dnes jsem požádal o svolání mimořádného jednání volebního výboru ve věci jednání ředitele Českého rozhlasu Reného Zavorala vůči investigativnímu novináři Janku Kroupovi. Snad nám pan ředitel objasní své jednání a my budeme ujištěni, že není nijak ohrožena nezávislá žurnalistika.</p>&mdash; Tomáš Martínek (@TomasMartinekCZ) <a href="https://twitter.com/TomasMartinekCZ/status/959476105127387138?ref_src=twsrc%5Etfw">2. února 2018</a></blockquote>
<script async src="https://platform.twitter.com/widgets.js" charset="utf-8"></script>

