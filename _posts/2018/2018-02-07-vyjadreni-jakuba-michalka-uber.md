---
date:         2018-02-07
category:     blog
tags:         doprava
layout:       post
title:        "Stanovisko Jakuba Michálka k avizované stávce taxikářů"
image:        /assets/img/articles/2018/michalek-2.jpg
author:       Jakub Michálek
---

Hnutí ANO řešení Uberu vůbec nezvládá. Od roku 2014 drží jak post primátorky Prahy, tak post ministra dopravy. Neschopnost paní Krnáčové a pana Ťoka řešit digitální platformy v přepravě pochopitelně žene taxikáře k protestům. Nejhorší na tom je, že zastaralé zákony zbytečně komplikují rozvoj nové ekonomiky, ze které by těžili zákazníci. Za tři roky ANO nepřipravilo nový zákon, který by reagoval na novou dobu a zavedl by konečně adekvátní regulaci taxislužby, ať už je pod Uberem nebo pod dispečinky. 

Piráti v březnu 2017 předložili ministerstvu a pražskému magistrátu [návrh, který by zkrotil službu Uber a vytvořil férové konkurenční prostředí](https://praha.pirati.cz/sdilena-ekonomika.html). Ministerstvo mezitím pořádá již nejméně 9. kolo bezvýsledných setkání s lobbisty, kde se snaží najít shodu nesmiřitelných zájmových skupin, místo toho, aby přišlo s progresivním návrhem, který hájí veřejný zájem. 

### Odkazy

* [Návrh Pirátů v oblasti sdílené ekonomiky](https://praha.pirati.cz/sdilena-ekonomika.html)
