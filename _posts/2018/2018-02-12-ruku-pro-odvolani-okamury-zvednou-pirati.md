---
date:         2018-02-12
category:     blog
tags:         sněmovna
layout:       post
title:        "Poslanci Pirátské strany budou hlasovat pro odvolání místopředsedy Sněmovny Okamury"
image:        /assets/img/articles/2018/lety.jpg
author:       Karolína Sadílková
---
 
Praha, 12. února 2018 – Poslanecký klub Pirátské strany se jednohlasně shodl na tom, že se vysloví pro návrh na odvolání Tomia Okamury z funkce místopředsedy Poslanecké sněmovny PČR. Důvodem pro podání návrhu jsou nedávné výroky předsedy SPD, který relativizoval utrpení obětí v pracovním táboře v Letech na Písecku během druhé světové války. 
 
> „Tomio Okamura svými výroky zpochybnil kruté podmínky a úmrtí v táboře Lety. Pokud pan Okamura ví, co se v Letech dělo za hrůzy a svými výroky testuje, kolik mu toho projde, je to snad ještě závažnější než neznalost faktů. V této funkci totiž reprezentuje nejen sebe a svou stranu, ale i celý zastupitelský sbor,“ uvedla Olga Richterová, 1. místopředsedkyně Pirátů, která se dlouhodobě zabývá problematikou menšin a lidských práv.
