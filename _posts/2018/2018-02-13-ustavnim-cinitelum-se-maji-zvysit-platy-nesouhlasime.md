---
date:         2018-02-13
category:     blog
tags:         sněmovna
layout:       post
title:        "Komentář předsedy klubu Pirátů Jakuba Michálka: Podpoříme zpomalení růstu platů ústavních činitelů"
image:        /assets/img/articles/2018/michalek.jpg
author:       Jakub Michálek
---
 
Nesouhlasíme s překotným zvyšováním platů poslanců a ministrů, aniž by k tomu byl důvod a tito lidé podávali výrazněji lepší výkon. Proto Piráti podpoří zpomalení růstu platů ústavních činitelů a zejména se zaměří na to, aby byl růst provázán se soukromým sektorem a nebyl tolik závislý na růstu platů státních zaměstnanců. Uvítali bychom průhlednější odměňování, protože dnes se leckdy v příjmech poslanců člověk kvůli různým paušálům a náhradám ztrácí. Poslanci Pirátů již na začátku volebního období v jednáních s Jaroslavem Faltýnkem a dalšími předsedy klubů prosazovali nižší počet příplatkových funkcí místopředsedů výborů, který ovšem ANO zablokovalo.
