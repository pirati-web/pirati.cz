---
date:         2018-02-14
category:     blog
tags:         zahraničí
layout:       post
title:        "Piráti zdůraznili v otevřeném dopise nutnost dodržování lidských práv"
image:        /assets/img/articles/2018/cina.jpg
author:       Karolína Sadílková
---
 
Praha, 14. února 2018 – Poslanecký klub Pirátů v [otevřeném dopise](https://github.com/pirati-web/pirati.cz/blob/gh-pages/assets/pdf/otevreny-dopis-clr.pdf) reagoval na doručení přání čínské velvyslankyně Ma Keqing k Novému roku. 

> „Vyjádřili jsme zájem o navazování dobrých vztahů s Čínou, zároveň jsme však důrazně připomněli, že mezinárodní spolupráce stojí i na sdílených hodnotách v oblasti lidských práv,“ řekl Mikuláš Peksa, poslanec Pirátů a garant strany pro oblast zahraniční politiky.
 
Piráti čínskou vládu vyzvali, aby zvážila osvobození básnířky Liou Sia. Manželka zesnulého nobelisty Liou Siao-poa je za neznámých okolností držena v domácím vězení bez vznesení obvinění.

> „Evropsko-čínské vztahy se v poslední době hodně točí okolo vzájemného obchodu. To vnímáme jako pozitivní, protože dobré ekonomické vztahy znamenají přínos pro obě strany. Měli bychom si ale připomínat, že jsou věci, které nelze přepočítat na peníze,“ říká k tomu Mikuláš Peksa a poslanec Pirátů František Kopřiva dodává: 

> „Snažíme se upozornit na širší problém dodržování lidských práv v Čínské lidové republice a ocenili bychom větší velkorysost čínské vlády v přístupu k opozičním představitelům, jako jsou umělci nebo novináři. Proto se dopisem snažíme upozornit na širší problém dodržování lidských práv v Číně.“

### Odkazy

* [Otevřený dopis Pirátů čínské velvyslankyni](https://github.com/pirati-web/pirati.cz/blob/gh-pages/assets/pdf/otevreny-dopis-clr.pdf)
