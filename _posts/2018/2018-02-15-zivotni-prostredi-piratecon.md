---
date:         2018-02-15
category:     blog
tags:         akce životní-prostředí
layout:       post
title:        "PirateCon: Otevřené fórum o životním prostředí"
image:        /assets/img/articles/2018/piratecon1.jpg
author:       Jakub Dušánek
---
 
Zajímáš se o životní prostředí a ekologii? Chceš vědět, co můžeme dělat pro zlepšení ovzduší? Jaký je rodinný život bez auta? Vrátí se k nám divoké šelmy?

Přijeď 3. března do Impact Hubu Ostrava. Přednášky poběží od 10 do 17 hodin. Pokusíme se dát odpovědi na tyto i mnoho dalších otázek. 

Před 14:00 vyrazíme na TOXIC Tour! Naprosto jedinečná komentovaná postapokalyptická tour ostravsko-karvinským regionem. Navštiv s námi místa, kde dostává životní prostředí opravdu zabrat, a zažij dopady těžkého průmyslu na vlastní kůži! (postapo kostýmy, plynové masky i roušky vítány).

Od 17:00 do 18:30 kulatý stůl k tématu průmysl versus ovzduší, který akci ukončí. Budeme se věnovat nejen kvalitě ovzduší, ale také aktuálně hodně rezonujícímu tématu odstranění ekologických zátěží. Ostrava se v posledních měsících dusí skokovými nárůsty oxidů síry, důsledkem odtěžování lagun Ostramo.

Registrace je na stránce: [https://piratecon.pirati.cz/](https://piratecon.pirati.cz/) Registraci je nutno provést do 22. února, přičemž kapacita je omezená. Na uvedené stránce najdeš kompletní program.


