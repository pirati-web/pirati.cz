---
date:         2018-02-21
category:     blog
tags:         karlovarský-kraj
layout:       post
title:        "Pirátský starosta Petr Třešňák předal křeslo v čele Mariánských Lázní"
image:        /assets/img/articles/2018/petr-tresnak2.jpg
author:       Karolína Sadílková
---

Mariánské Lázně, 21. února 2018 – Pirátský starosta Mariánských Lázní Petr Třešňák včera předal křeslo v čele města dosavadnímu radnímu Martinu Kalinovi (Piráti). Třešnák se tak hodlá plně věnovat poslaneckým povinnostem. 

> „Jsem rád, že mohu práci starosty vložit do kvalifikovaných rukou Martina Kaliny,“ uvedl nyní již bývalý starosta Třešňák a dodal: „S Piráti se snažíme, aby u nás neprobíhalo kumulování funkcí, svým včerejším krokem tak ctím naše pravidla.”
 
Martin Kalina působí v současné chvíli jako městský radní a zastupitel. 

> „Jsem rád, že mohu převzít otěže a pokračovat v plnění programového prohlášení naší koalice a dovést všechny slíbené projekty do konce, ať jde o územní plán, levné parcely pro bydlení pro občany Mariánských Lázní, přestavbu ploché dráhy v multifunkční komplex s inlinovou dráhou a samozřejmě zahájit práce pro přestavbu radnice v moderní a funkční komplex, kam budou naši občané chodit rádi. Pokud máte zájem sledovat, co všechno tvoříme, najdete mě samozřejmě na Facebooku a rád bych oznámil, že budu pokračovat v otevřené politice mého předchůdce, například s Kávou online se starostou, která proběhne podle plánu, opět v první pondělí v měsíci. Připravte si své dotazy, rád je zodpovím,“ uvedl Kalina.
