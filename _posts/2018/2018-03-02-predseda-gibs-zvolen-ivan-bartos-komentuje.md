---
date:         2018-03-02
category:     blog
tags:         sněmovna
layout:       post
title:        "Komentář předsedy Pirátů Bartoše ke zvolení komunisty Ondráčka do čela komise pro kontrolu GIBS"
image:        /assets/img/articles/2018/bartos2.jpg
author:       Ivan Bartoš
---

Praha, 2. března 2018 – V rámci připomínky smutného výročí komunistického převzetí moci 1948 byl dnes zvolen zasahující esenbák a komunistický poslanec Zdeněk Ondráček do čela Stále komise pro kontrolu GIBS, tedy komise, která má dohlížet nad policií. Zvolen byl hlasy ANO, KSČM a SPD. Spolu s relativizací historie i demagogií, kdy zástupci komunistů dělali kolaboranty i z předlistopadových zaměstnankyň knihoven, které neodstraňovaly v rámci boje proti režimu komunistické texty, jsme dnes slyšeli i řadu velmi osobních útoků. Komunistu Ondráčka, který dle jeho slov prostě “sloužil vlasti” a neprojevil ani slovem pochybnost o svých předlistopadových aktivitách, jsme nevolili. Jsem rád, že demagogie a urážky nejsou pirátskou zbraní v boji za ochranu demokracie v naší zemi. 

