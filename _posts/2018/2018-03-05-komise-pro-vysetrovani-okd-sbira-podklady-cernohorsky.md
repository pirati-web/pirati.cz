---
date:         2018-03-05
category:     blog
tags:         kauzy
layout:       post
title:        "Sbíráme a studujeme podklady, říká předseda Vyšetřovací komise k OKD Lukáš Černohorský"
image:        /assets/img/articles/2018/okd-cernohorsky.jpg
author:       Karolína Sadílková
---

Praha, 5. března 2018 – Minulý týden se podruhé sešla Vyšetřovací komise k OKD. Místopředsedkyní komise, kterou vede pirátský poslance Lukáš Černohorský, se stala Pavla Golasowská z KDU-ČSL. Svou plánovanou agendu komise rozdělila mezi tři pracovní skupiny, které pokryjí vývoj kauzy v jednotlivých časových obdobích. 

Skupinu pro šetření prvního období týkající se ztráty majoritního podílu státu povede poslanec Lubomír Volný z SPD. Druhé období privatizace minoritního podílu a prodej bytového fondu bude mít na starost Josef Hájek zvolený za ANO. Pád OKD do insolvence bude předmětem zájmu sociálního demokrata Lubomíra Zaorálka. Předseda komise Lukáš Černohorský se zároveň minulý týden sešel i s Romanem Macháčkem ze sdružení BYTY OKD a s advokátkou Hanou Marvanovou, která se kauze dlouhodobě věnuje. Ta bude přizvána na další setkání vyšetřovací komise.

> „Přestože zatím máme k dispozici jen dokumenty od Ministerstva financi a Úřadu pro ochranu hospodářské soutěže, shromáždili jsme už tři plné krabice dokumentů a spisů, které nyní musíme pečlivě prostudovat. Chybí nám ještě podklady od BIS a Evropské komise,“ popisuje dosavadní stav vyšetřování Lukáš Černohorský. „Jenom mapování celé kauzy a rozkrývání vlastnických struktur všech zainteresovaných společností kolem OKD bude trvat řadu týdnů. Přesto věřím, že komise má potenciál přinést do celé kauzy nové poznatky a pomoci k objasnění toho, jak se mohlo na straně státu udát tolik po sobě jdoucích zásadních pochybení,“ uzavírá Černohorský.
