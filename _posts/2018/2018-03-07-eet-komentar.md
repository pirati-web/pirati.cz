---
date:         2018-03-07
category:     blog
tags:         eet
layout:       post
title:        "Úprava zákona o evidenci tržeb uleví velké části živnostníků"
image:        /assets/img/articles/2018/vsichni-nekradou.jpg
author:       Jakub Dušánek
---

Praha, 7. března 2018 – Sněmovna poslala návrh úpravy zákona o elektronické evidenci tržeb do druhého čtení. Návrh, který spolupředkládají Piráti, přináší zásadní zmírnění zákona o EET - vyjímá z evidence osoby, které nejsou registrovanými plátci daně z přidané hodnoty.

Pro malé podnikatele a živnostníky znamenalo EET nejenom finanční investici, ale i nepříjemnou povinnost, a to zejména pro starší živnostníky, kteří nemají počítač a online připojení, jak konstatovali soudci Ústavního soudu. Zavedení povinnosti evidence pouze na plátce DPH znamená vyjmutí všech, jejichž roční obrat nedosahuje 1 milionu korun. Tímto opatřením Piráti naplňují část programu o EET, v němž požadovali stanovení výjimek pro drobné podnikatele, venkovské hospody a prodejny nebo farmářské trhy. Právě velké části z nich tato změna zásadně uleví.
