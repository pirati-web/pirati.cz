---
date:         2018-03-07
category:     blog
tags:         sněmovna
layout:       post
title:        "Komentář předsedy Pirátů Ivana Bartoše k neuskutečněné schůzi o odvolání Tomia Okamury"
image:        /assets/img/articles/2018/ivan-uprostred.jpg
author:       Ivan Bartoš
---

Praha, 7. března 2018 – Poslanci ANO (i s členy vlády), SPD a KSČM dnes neumožnili svým hlasováním schválit program mimořádné schůze, na které měl místopředseda Tomio Okamura hájit své opakované rasistické výroky. Těch se dopouští i v pozici místopředsedy demokratické Sněmovny, kterou má z popisu své funkce reprezentovat.

Konání schůze nepomohl ani apel na poslance SPD, ať umožní toto jednání zakončené tajným hlasováním, mají přece odvolatelnost a zodpovědnost politiků v programu. Tomio Okamura dokonce "hrdinně" ani nevystoupil v momentě, kdy jsme jedinou možnost jednat měli díky přednostnímu právu předsedů. Piráti v hlasování dodali 22 hlasů pro schválení programu jednání. Demokracii je třeba dát průchod a to má platit i/také/zejména pro Sněmovnu.

Oproti dopolednímu úspěchu, kdy v prvním čtení prošel nejdříve návrh na zrušení povinnosti EET pro neplátce DPH, pod kterým jsem podepsáni a následně i náš vlastní návrh na zrušení výjimek z registru smluv a zákona č. 106 pro ČEZ, je odpolední dění ve Sněmovně výrazně smutnějším příběhem.  


