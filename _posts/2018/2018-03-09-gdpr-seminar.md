---
date:         2018-03-09
category:     blog
tags:         gdpr
layout:       post
title:        "Piráti ve Sněmovně pořádají seminář k nařízení o ochraně osobních údajů"
image:        /assets/img/articles/2018/ondrej-profant.jpg
author:       Jakub Dušánek
---

 
Praha, 9. března 2018 – V pondělí 12. března od 9 hodin proběhne v objektu Konírny Poslanecké sněmovny PČR seminář k přijímané legislativě EU týkající se obecného nařízení o ochraně osobních údajů (GDPR). Akci pořádá poslanec Pirátů Ondřej Profant, který bude zároveň jedním z řečníků. Představí koncept otevřených dat v souvislosti s touto konkrétní problematikou.

> „GDPR se dotýká širokého okruhu úřadů a organizací. Pondělní akce se bude primárně zaměřovat na povinnosti obcí, které z přijetí GDPR vyplývají. Nařízení vstoupí v platnost 25. května ve všech členských státech Evropské unie a pro obce to mimo jiné znamená povinnost zřídit pozici pověřence pro ochranu osobních údajů,“ uvedl poslanec Ondřej Profant, který se profesně zabývá výpočetními technologiemi. 
 
V souvislosti s přijetím nařízení se objevilo velké množství konzultačních firem, které nabízejí nákladná a nadbytečná opatření. Proto Piráti v únoru tohoto roku prosadili v Hospodářském výboru Poslanecké sněmovny zpracování přehledu modelových příkladů pro malé a střední firmy. Nyní chtějí poskytnout přehledné informace starostům, dalším zástupcům obcí i všem, kteří projeví zájem.
 
Seminář je otevřený, avšak vzhledem k omezené kapacitě je nutná registrace. Pro přihlášení proto prosíme o kontaktování asistentky poslance Ondřeje Profanta Stanislavu Pajerovou.
 

### Kontaktní osoby:
Stanislava Pajerová
Asistentka poslance Ondřeje Profanta
pajerovas@psp.cz

Jakub Dušánek
Mediální odbor Pirátů
jakub.dusanek@pirati.cz
