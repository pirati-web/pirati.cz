---
date:         2018-03-13
category:     blog
tags:         piráti
layout:       post
title:        "Piráti otevřeli poslaneckou kancelář v Mariánských Lázních"
image:        /assets/img/articles/2018/tresnak-petr.jpg
author:       Jakub Dušánek
---

 
Mariánské Lázně, 13. března 2018 – Piráti slavnostně otevřeli poslaneckou kancelář poslance Petra Třešňáka zvoleného v Karlovarském kraji. Otevření se zúčastnil i předseda poslaneckého klubu Pirátů Jakub Michálek.
 
Na otevření kanceláře ve Skalníkově ulici dorazila řada místních novinářů, a také občané města Mariánské Lázně, kteří byli pozváni na krátké setkání s oběma poslanci. Občané, novináři i poslanci společně a neformálně diskutovali nad aktuálními politickými tématy.
 
> „Kancelář v Mariánských Lázních je nejlepším možným řešením pro setkávání s občany našeho kraje. Díky tomu, že je poblíž MHD, která je navíc bezbariérová, se za mnou mohou vypravit opravdu všichni, abychom se pobavili o tom, co je konkrétně trápí,“ uvádí Petr Třešňák. „Pro kancelář jsme využili městský prostor, který byl poslední dva roky opuštěný, a nevypadalo to, že se přihlásí další nájemce. Další čtyři roky z něj bude mít město stálý příjem a občané místo pro konzultování aktuální legislativy. A protože jako Piráti vyznáváme heslo „sharing is caring“, zpřístupnili jsme naši wifi, aby se i lidé čekající na zastávce MHD mohli připojit.“
 
Poslanec Třešňák bude v kanceláři dostupný každé liché pondělí, sudé pondělky bude úřadovat z pirátského centra v Karlových Varech. V ostatní dny to bude možné po domluvě na uvedeném telefonickém čísle nebo e-mailu.
 
 
 
### Kontaktní osoba:

Petr Třešňák

607 517 967

<tresnakp@psp.cz>

Aktuální rozpis a kalendář na osobních stránkách: 
<www.petrtresnak.com>




