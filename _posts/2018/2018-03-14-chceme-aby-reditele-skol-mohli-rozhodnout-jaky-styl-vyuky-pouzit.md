---
date:         2018-03-14
category:     blog
tags:         školství
layout:       post
title:        "Piráti: Chceme, aby ředitelé škol mohli rozhodnout, jaký styl výuky bude jejich škola preferovat"
image:        /assets/img/articles/2018/kozlova.jpg
author:       Karolína Sadílková
---

Praha, 14. března 2018 – Piráti nepodpoří návrh Václava Klause ml., který nechce ve výuce matematiky využívat tzv. [Hejného metodu](https://www.h-mat.cz/hejneho-metoda) a namísto toho trvá na zavedených školních osnovách. Návrh dnes projedná Výbor pro vědu, vzdělání, kulturu, mládež a tělovýchovu, jehož je Klaus předsedou.

> „Matematiku lze vyučovat různými způsoby, stejně jako i jiné předměty. Chceme, aby ředitelé škol měli možnost rozhodnout, jaký styl výuky bude jejich škola preferovat. Piráti podporují možnost přistupovat k výuce různými způsoby a tak zachovat autonomii škol. Rámcové vzdělávací programy stále platí a tak by to mělo i zůstat. Diverzita ve vzdělávání vytváří možnosti uplatnění pro každého žáka a dovoluje individuální přístupy. Uniformita ve výuce nezaručí vhodné podmínky pro všechny,“ říká pirátská poslankyně a členka výboru pro vědu, vzdělání, kulturu, mládež a tělovýchovu Lenka Kozlová.
 


