---
date:         2018-03-15
category:     blog
tags:         zahraničí evropa
layout:       post
title:        "Předseda Pirátů Bartoš dnes předá premiérovi výzvu pro Evropskou radu ke změně evropské politiky vůči Turecku"
image:        /assets/img/articles/2018/ivan-uprostred.jpg
author:       Karolína Sadílková
---

Praha, 15. března 2018 – Předseda Pirátů Ivan Bartoš dnes na společném setkání předá premiérovi Babišovi výzvu pro Evropskou radu ke změně evropské politiky vůči Turecku. Turecko se před několika lety významně odchýlilo z cesty slučitelné s hodnotami Evropské unie. Piráti nechtějí přivírat oči nad cenzurou, utlačováním opozice a agresivní protikurdskou politikou doma i v zahraničí.

> „Musíme společně tlačit na to, aby se turecký vývoj vrátil do přijatelných kolejí. Turecko potřebuje Evropu, stejně jako Evropa může profitovat na dobrých vztazích s demokratickým a postupně se rozvíjejícím Tureckem. Nesmíme se ale stát mlčenlivým a trpícím spojencem nespolehlivého, agresivního a autoritářského státu, který aktivně vystupuje proti našim zájmům,“ komentuje předseda Pirátů Ivan Bartoš. 

Místopředseda Výboru pro evropské záležitosti PS PČR Mikuláš Peksa k tomu říká: 

> „Česká vláda chce před Erdoganovou politikou i nadále zavírat oči, jak mi potvrdil státní tajemník na středečním jednání našeho výboru. Sám premiér na jednání bohužel ani nedorazil.“

### Odkazy

* [Výzva pirátských poslanců k Turecku](https://github.com/pirati-web/pirati.cz/blob/gh-pages/assets/pdf/vyzva-evropske-rade-turecko.pdf)

