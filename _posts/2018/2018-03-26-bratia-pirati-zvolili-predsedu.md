---
date:         2018-03-26
category:     blog
tags:         zahraničí
layout:       post
title:        "Slovenští Piráti zvolili nové vedení"
image:        /assets/img/articles/2018/svk-pirati2.jpg
author:       Jakub Dušánek
---

 
Praha, 26. března 2018 – V sobotu se v Bratislavě sešlo Valné shromáždění Slovenské Pirátské strany. Hlavním bodem programu byla volba nového předsednictva. Předsedou byl zvolen Silvester Buček, podpředsedou Tomáš Vojtek, dalšími členy předsednictva se stali Michal Pírek, Branislav Kadlic a Jozef Brezovský. Hlavními prioritami nového předsednictva bude získávání nových členů a formální registrace strany, která chce uspět v evropských volbách v příštím roce.
 
> Registrace politické strany na Slovensku vyžaduje 10 000 podpisů, což bylo doposud největší překážkou. Nový předseda Silvestr Buček, k tomu říká: „Čeští Piráti získali v parlamentních volbách 10,7 % a to vlilo novou krev do žil i nám. Hlásí se nám noví členové, lidé se zapojují do tvorby programu a chodu strany. Sběr podpisů chceme dokončit v tomto roce.“
 
> Slovenští Piráti chtějí i v budoucnu spolupracovat se svými českými protějšky. Valného shromáždění se proto účastnila i skupina Pirátů ze Zlínského a Moravskoslezského kraje. Přítomen byl i místopředseda českých Pirátů Mikuláš Peksa. „Naše zkušenosti, postupy a infrastruktura jsou dobře použitelné i na Slovensku. Jsme připraveni sdílet, co bude třeba, aby se Pirátské myšlenky šířily dál,“ komentoval víkendový sjezd Peksa.

