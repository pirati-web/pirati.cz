---
date:         2018-03-27
category:     blog
tags:         sněmovna bezpečnost vnitro
layout:       post
title:        "Komentář předsedy poslaneckého klubu Pirátů Jakuba Michálka k dnešní schůzi o odvolání ředitele GIBS Murína"
image:        /assets/img/articles/2018/michalek-snemovna.jpg
author:       Jakub Michálek
---


Praha, 27. března 2018 - Předseda klubu ANO 2011 Jaroslav Faltýnek na jedné z povolebních politických schůzek Pirátům osobně garantoval, že vyšetřovatel kauzy Čapí hnízdo Pavel Nevtípil "půjde sedět". Jediným orgánem, který ale může policistu stíhat, je Generální inspekce bezpečnostních sborů. Proto je nepřijatelné, aby se teď trestně stíhaný Andrej Babiš rozhodl odvolat právě šéfa GIBS Michala Murína. Tím spíš kvůli ztrátě důvěry, když sám důvěru nemá. Co je ale ještě daleko horší, že zákon inženýrovi Babišovi umožňuje jmenovat nového ředitele GIBSu, aniž by to kdokoliv jiný schvaloval (pouze má tento krok povinnost projednat se sněmovním bezpečnostním výborem). Celý smysl operace je tedy dosadit do čela GIBS svého člověka. Premiér Babiš se svým hnutím ANO 2011 je očividným spojencem KSČM a SPD a pro Piráty je nepřijatelné, že tyto strany znemožňují kontrolu moci a mocných, zablokovaly projednání této věci na mimořádné schůzi Sněmovny a snaží se Babišovi zajistit beztrestnost.
