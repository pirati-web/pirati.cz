---
date:         2018-04-12
category:     blog
tags:         ústecký-kraj
layout:       post
title:        "Ústecko hledá posily! Piráti zvou na palubu"
image:        /assets/img/articles/2018/inzerat.jpg
author:       Jana Rohová
---

Česká pirátská strana vyhlašuje veřejné výběrové řízení na pozici koordinátora Ústeckého kraje. Hledáte prestižní práci? Máte rádi výzvy? Chcete pomoci s narovnáváním politické kultury v zemi? Pak neváhejte a ukažte, co ve vás je!

### Co koordinátor dělá?

Předně mluví s lidmi. Hodně. Je to v podstatě personální manažer, který organizuje pirátské akce, svolává schůze a oslovuje vybrané kandidáty s nabídkou členství. Kromě toho je také klíčníkem krajského pirátského centra, má na starosti podatelnu a vede registry. 

### Co musí koordinátor umět?

Velice důležitá je práce s počítačem. Žádné softwarové inženýrství po vás nechceme. Jde nám o vedení databází, což vás ale milerádi naučíme. Kritické je ale vyhledávání informací na internetu, práce se sociálními sítěmi a kancelářskými programy. Není to ale jenom o počítači. Koordinátor musí umět jednat s lidmi tak, aby si o něm nemysleli, že je diktátor. Musí ochotně zvedat telefon a hledat řešení. A konečně, musí akceptovat fakt, že práce koordinátora je životní styl! Tedy bez žertů, je nutná jistá časová flexibilita a občasná mobilita. Jednou za čas se jezdí do Prahy na školení a dost se bude určitě cestovat i po Ústeckém kraji.

### A teď co za to!

Pokud si budeme rozumět, dostanete od nás smlouvu na neurčito. Na IČO vám dáme základ 15 tisíc korun měsíčně, ale když budete řádně a včas plnit své úkoly, můžete každý měsíc dostat bonus až 5 tisíc korun. Dvacka za práci pro Piráty, to je super, ne? Kromě toho budete žít s vědomím, že to, co děláte, má vyšší smysl. Není to sezení v kanceláři a prodávání tiskárenského papíru. S reálnými dopady budete svými silami měnit politiku v zemi a pokud jste s ní stejně jako my nespokojeni, pak máte životní možnost s tím něco udělat! Navíc vás protáhneme řadou školení, naučíte se plno nových věcí, poznáte spoustu super lidí a najdete si kamarády, kteří už z principu přemýšlejí o světě podobně jako vy. Jako bonus od nás dostanete i neomezený telefonní tarif s internetem, abyste mohli svojí kreativitu lépe a bez prodlev filtrovat do světa!

### Tak co, námořníku. Popluješ s námi?

Pokud tě výše zmíněné věci zaujaly a už teď si říkáš, že do toho prostě jdeš, tak vyplň [tento formulář](https://airtable.com/shruMWC5T5xGe95zJ). Pozveme tě do výběrového řízení a pokud všechno klapne, nastoupit můžeš po domluvě v období dubna či května. 

Všechny informace lze dohledat i na transparentním pirátském fóru, tak klidně klikni [sem](https://forum.pirati.cz/viewtopic.php?f=572&t=40799) a stahuj pdf! 



