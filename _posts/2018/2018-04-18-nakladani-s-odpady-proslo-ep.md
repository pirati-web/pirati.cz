---
date:         2018-04-18
category:     blog
tags:         životní-prostředí
layout:       post
title:        "Komentář Dany Balcarové k hlasování Evropského parlamentu o legislativním balíčku k nakládání s odpady"
image:        /assets/img/articles/2018/balcarova2.jpg
author:       Jakub Dušánek
---


Praha 18. dubna 2018 – Evropský parlament na dnešním plenárním zasedání odhlasoval tzv. balíček cirkulární ekonomiky. Přijetím balíčku dojde k navýšení recyklačních cílů a postupnému konci skládek. K roku 2035 by se podle této nové normy mělo třídit a znovu využít 65 % veškerého odpadu a žádný odpad, který je možno zrecyklovat, už nebude končit na skládkách. Osobně tento krok velmi vítám. Evropská unie by měla jít světu příkladem a stavět svou ekonomiku na chytrých a inovativních řešeních, namísto drancování přírodních zdrojů.

