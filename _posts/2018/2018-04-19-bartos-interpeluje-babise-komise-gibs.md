---
date:         2018-04-19
category:     blog
tags:         sněmovna
layout:       post
title:        "Předseda Pirátů Bartoš bude interpelovat premiéra kvůli obsazení postu ředitele GIBS"
image:        /assets/img/articles/2018/ivan-zamysleny.jpg
author:       Karolína Sadílková
---


Praha, 19. dubna 2018 - Předseda Pirátů Ivan Bartoš bude dnes odpoledne opět interpelovat premiéra v demisi kvůli obsazení postu ředitele Generální inspekce bezpečnostních sborů. „Poté, co jste svým tlakem donutili Michala Murína k rezignaci na funkci ředitele GIBS, dovolte mi zeptat se na několik otázek, které by jistě zajímaly nejen mě, ale i občany. Veřejnost proti celé řadě vašich silových kroků protestuje v různých městech České republiky. Odpověď na první otázku nám všem navíc dlužíte již z mé předchozí interpelace,” zahájí svou řeč Bartoš.
 
Zajímat ho budou odpovědi na tyto otázky:
 
1.     Vybral již premiér v demisi kandidáta na nového ředitele GIBS a kdo jím je?
 
2.     Hodlá inženýr Babiš na zmíněnou pozici vypsat transparentní výběrové řízení? Kdy jej vypíše a kdo se jej bude moci zúčastnit?
 
3.     Pokud by snad premiér nechtěl ředitele GIBS vybírat transparentně, tedy v otevřeném výběrovém řízení, jakým způsobem občanům České republiky zaručí, že bude toto řízení pod veřejnou kontrolou?
 
> „Pro Piráty je nepřijatelné, aby si hnutí ANO uzurpovalo moc nad státem,” dodává Bartoš.

