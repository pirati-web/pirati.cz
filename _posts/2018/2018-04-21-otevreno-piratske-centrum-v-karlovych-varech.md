---
date:         2018-04-21
category:     blog
tags:         karlovarský-kraj
layout:       post
title:        "Pirátské centrum v Karlových Varech slavnostně otevřel Ivan Bartoš"
image:        /assets/img/articles/2018/epice.jpg
author:       Karolína Sadílková
---

Karlovy Vary, 21. dubna 2018 – Piráti z Karlovarského kraje slavnostně otevřeli v pátek 20. dubna nové regionální Pirátské centrum. Zahajovacímu ceremoniálu přihlíželo za účasti předsedy strany Ivana Bartoše, poslance Petra Třešňáka a krajského radního Josefa Janů přes padesát návštěvníků.

Karlovarské centrum ponese název e-PIC a je tak dalším otevřeným pirátským prostorem, která v poslední době vznikají po celé republice. „Pirátská centra přináší možnosti k rozvoji celé řady společných činností, nejen Pirátů, ale i ostatních spolků ve městě,“ okomentoval předseda strany Ivan Bartoš.

Bartoš při své účasti na otevření centra také podrobně popsal současnou politickou práci Pirátů ve Sněmovně a také zodpověděl celou řadu dotazů. Nechyběly také “veselé historky z natáčení”. Uvolněnou atmosféru slavnostního zahájení pak podtrhlo neplánované vystoupení předsedy na harmoniku, které předvedl v legendární pivnici Černá Plzeň.

Pirátské centrum e-PIC bude sloužit nejen pro potřeby Pirátů Karlovarského kraje, ale také jako komunitní centrum pro občany a spolky nejen z Karlových Varů. Aktuální kalendář s akcemi lze nalézt na stránkách [e-pic.jdem.cz](https://calendar.google.com/calendar/embed?src=epic.kvary@gmail.com&ctz=Europe/Prague)

### Odkazy

* [Videokomentář k otevření Jindřicha Čermáka](https://www.youtube.com/watch?v=qR-omiNczMs)
* [Fotogalerie z otevření Pirátského centra v Karlových Varech](https://photos.app.goo.gl/q3apbyaI2uBGH32K2)
