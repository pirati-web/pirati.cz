---
date:         2018-04-23
category:     blog
tags:         kampaň
layout:       post
title:        "Piráti v otevřeném výběrovém řízení hledají provozovatele 1. Pirátské s.r.o."
image:        /assets/img/articles/2018/inzerat.jpg
author:       Jakub Dušánek
---



Praha, 23. dubna 2018 – Piráti vyhlásili veřejné výběrové řízení na provozovatele 1. Pirátské s.r.o., která pro Piráty zajišťuje především provoz eshopu. Uzavírka přihlášek je ve čtvrtek a zájemci se mohou hlásit přes formulář na webových stránkách.
 
Předseda Pirátů Ivan Bartoš má o tom, co by měl nový provozovatel společnosti splňovat, ucelenou představu: „Hledáme především spolehlivého partnera, který se bude průběžně věnovat našemu eshopu. To znamená nejenom dohlížet na objednávky a zajišťovat jejich včasné a správné plnění, ale celkově řídit eshop, a to včetně zadávání výroby. Chceme profesionální službu, která bude reagovat kdykoliv online a bude ochotně vycházet vstříc požadavkům našich příznivců.“
 
Společnost 1. Pirátská s.r.o. byla založena v červnu 2017 a předmětem její činnosti je zejména provozování eshopu, který nabízí produkty graficky odkazující na Pirátskou stranu. Aktuálně obchod nabízí kolem třiceti různých položek a mezi nejoblíbenější sortiment patří trička s logem Pirátů a sloganem „Pusťte nás na ně!“ Piráti už dříve uspořádali otevřená výběrová řízení na kandidáty do dozorčích a správních rad, asistenty poslanců a další pozice v administrativním zázemí Pirátů.


Odkazy:
* [Informace o výběrovém řízení](https://forum.pirati.cz/viewtopic.php?f=572&t=40857)
* [Přihláškový formulář](https://airtable.com/shr8f2YSp0UcqUqm4)
