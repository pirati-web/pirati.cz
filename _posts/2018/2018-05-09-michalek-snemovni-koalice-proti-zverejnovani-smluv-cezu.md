---
date:         2018-05-09
category:     blog
tags:         kauzy
layout:       post
title:        "Ve Sněmovně vznikla koalice proti zveřejňování smluv ČEZu"
image:        /assets/img/articles/2018/michalek-4.jpg
author:       Jakub Michálek
---

 
Praha, 9. května 2018 – Hospodářský výbor Poslanecké sněmovny dnes doporučil zamítnout návrh Pirátů na zveřejňování smluv ČEZu, a to hlasy všech poslanců kromě Pirátů. Pro zamítnutí hlasovalo i ANO, ačkoliv premiér v demisi Andrej Babiš se ke zveřejňování smluv ČEZu veřejně přihlásil. Pro zamítnutí hlasovali poslanci ANO už dříve na Petičním výboru. Podle výboru se má vláda návrhem dále zabývat.
 
> „Podle hlasování je zřejmé, že Piráti jsou jediná strana, která opravdu prosazuje průhlednost státních firem jako ČEZ. Jde o jednoduchý návrh na zrušení výjimky pro několik málo největších státních firem, které vydaly akcie nebo dluhopisy, jako jsou ČEZ a České dráhy. Babiš veřejně tvrdí, jak zveřejňování ČEZu podporuje, přitom ve skutečnosti jeho poslanci hlasují na výborech proti. Politické strany tak umožnily ČEZu a dalším firmám dál pokračovat v pochybných kšeftech, ve kterých se ztrácejí miliardy korun z peněz občanů,“ komentoval rozhodnutí výboru Jakub Michálek, předseda poslaneckého klubu Pirátů, který je autorem novely zákona. 
 

### Přehled kauz ČEZu
**Kauza lobbisty Nue Kalaje - Albánie**
ČEZ platil na základě nejasných důvodů kosovskému lobbistovi za jeho poradenské služby v souvislosti se vstupem ČEZ na albánský trh.

**Solární kauzy - investice s Amun.Re a další (2009/2010)**
Spolupráce na projektech budování solárních elektráren s neprůhlednými společnostmi, jako byla např. společnost Amun.Re, kterou z části vlastnil Martin Shenar, stíhaný za daňové úniky, a dále pak neznámými majiteli, zastupovanými však právníky Iva Rittiga. Podezření, že výstavba sol. elektráren touto společností byly nejen předražené, ale rovněž se skrze ně praly špinavé peníze.

**Prodej podílu v německé elektrárně Mibrag (2011) - ztráta cca 2,5 - 2,7 mld Kč**
ČEZ v roce 2011 prodal svůj poloviční podíl v německé elektrárně Mibrag na základě posudku společnosti Deloitte značně pod cenou druhému společníkovi v této elektrárně.

**Modernizace uhelné el. Prunéřov II (2012) - škoda v řádech desítek mld. Kč**
Neprůhledné podmínky při modernizaci uhelné elektrárny a zajištění budoucích dodávek uhlí.

**Solární el. Ševětín (2015) - škoda cca 48 mil. Kč**
Neprůhledná smlouva na výstavbu sol. el. Ševětín, v jejímž rámci byly fakturovány fiktivní vícepráce společnosti ČEZ.

**Kauza vyplácení odměn pro Kleslovou (2015) - 100 000,- Kč měsíčně**
Místopředsedkyni ANO byly vypláceny vysoké odměny od několika státních, či státem vlastněných, společností na základě nezveřejněných smluv.

**Prodej aktiv ČEZ v Bulharsku společnosti Inercom Bulgaria (2018)**
Netransparentní prodej aktiv ČEZ (nyní v běhu), který kritizuje i bulharský parlament, malé a neznámé společnosti, dost pravděpodobně napojené na ministryni energetiky (nyní již bývalou).

**Proplácení VIP akcí politikům a státním úředníkům přes sponzorování těchto akcí 10**
ČEZ prostřednictvím podpory Filmovému festivalu v Karlových Varech proplácel politikům a státním úředníkům nejen vstup na festival, ale rovněž luxusní ubytování, stravování atp.

**Smlouvy uzavírané generálním ředitelem v podezření na střet zájmů 11**
Bratr šéfa ČEZ Daniela Beneše podle zjištění MF DNES rozjel podnikání v technologii, která přeměňuje odpadky na elektřinu. Desítky milionů do firmy investoval Benešův osobní advokát, který zároveň zastupuje v miliardových obchodech i samotný ČEZ