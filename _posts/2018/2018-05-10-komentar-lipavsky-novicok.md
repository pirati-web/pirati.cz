---
date:         2018-05-10
category:     blog
tags:         bezpečnost vnitro sněmovna
layout:       post
title:        "Komentář Piráta Jana Lipavského k výsledkům jednání Zahraničního výboru a komise pro kontrolu Vojenského zpravodajství"
image:        /assets/img/articles/2018/lipavsky.jpg
author:       Jan Lipavský
---

  
Praha, 10. května 2018 – Vítám dnešní usnesení Zahraničního výboru a Stálé komise pro kontrolu činnosti Vojenského zpravodajství ke kauze “novičok“. Zahraniční výbor po detailní debatě se zástupci BIS, Státního úřadu pro jadernou bezpečnost a Ministerstva obrany přijal usnesení o tom, že „v České republice nebyla vyráběná, ani skladována látka typu novičok.“ Stálá komise pro kontrolu činnosti Vojenského zpravodajství přijala vlastní usnesení, v němž „vyzývá prezidenta ČR, aby zachovával utajovaný režim zpravodajských informací a v případě nejasností to primárně konzultoval s vládou a českými tajnými službami.“
 
Prezident Miloš Zeman si zakládá na svých rétorických schopnostech, bonmotech a svými výroky mnohdy rozpoutá bouřlivou společenskou diskuzi. V případě informací, které mu poskytla tajná služba, se však jejich zveřejněním dopustil nejenom ohrožení utajované informace, ale také politováníhodným způsobem překroutil informace, což s sebou nese vážné diplomatické následky. Doporučím poslaneckému klubu Pirátů podpořit mimořádnou schůzi Poslanecké sněmovny k dané problematice.
