---
date:         2018-05-22
category:     blog
tags:         sněmovna zahraničí
layout:       post
title:        "Peksa Babiše neurazil, Piráti vydali kuchařku k zahraničním jednáním"
image:        /assets/img/articles/2018/peksa.jpg
author:       Karolína Sadílková
---

Praha, 22. května 2018 - Mandátový a imunitní výbor dnes jednomyslně zamítl stížnost premiéra v demisi Andreje Babiše na místopředsedu Pirátů Mikuláše Peksu. Babiš Peksovi vytýkal, že o něm měl ve Švédsku mluvit jako o trestně stíhaném premiérovi a kritizovat zdejší rozkrádání dotací. „Nejde podle mě o urážku, pokud to takto vůbec zaznělo,” říká poslanec Jakub Michálek, který je členem výboru.

Výbor vyzval poslance, aby se v zahraničí zdrželi politicky nevhodných výroků. Pro toto druhé usnesení však Piráti nehlasovali. 

> „Je nám nyní dosti nejasné, zda bude zakázáno mluvit také o střetu zájmů premiéra v demisi,“ dodal Michálek.

> „Současná vláda reprezentuje Českou republiku při jednáních o dotacích z evropského rozpočtu, přestože její předseda je trestně stíhán za dotační podvod. Tato skutečnost poškozuje zájmy České republiky a nelze ji pomíjet a zamlčovat. Pro všechny případy jsme proto s Piráti připravili kuchařku, která shrnuje seznam v zahraničí zaručeně povolených výroků,“ doplňuje místopředseda a expert Pirátů na zahraniční politiku Mikuláš Peksa, na kterého Babiš podal stížnost za výroky za Švédska.


