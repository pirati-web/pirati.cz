---
date:         2018-06-27
category:     blog
tags:         sněmovna transparence
layout:       post
title:        "Sněmovna hlasovala o politických trafikách, Babiš odešel a jeho poslanci zákon potopili"
image:        assets/img/articles/2018/trafiky-hlasovani.jpg
author:       Karolína Sadílková
---

Praha, 27. června 2018 – „Stínová koalice ANO, KSČM a SPD dnes zamítla pirátský návrh nominačního zákona, jehož ambicí bylo zprůhlednit obsazování postů ve státních a polostátních firmách. K zamítnutí zákona proti politickým trafikám dochází v době, kdy si vláda zajišťuje důvěru od komunistů. Hlasy pro důvěru by měla získat právě díky trafikám pro komunisty v dozorčích radách firem ovládaných státem. Motivace Babiše pro vykostění našeho nominačního zákona je zřejmá,” zdůrazňuje předseda poslaneckého klubu Pirátů Jakub Michálek.

> „Přitom ještě před pár měsíci to byl právě Andrej Babiš, který volal po přísném nominačním zákonu, který by celý proces zprůhlednil. Právě i na základě dohody s premiérem Babišem a příslibu podpory jeho hnutí jsme zákon proti politickým trafikám předložili. Později však Babiš otočil, své slovo nedodržel a přišel s tím, že předloží vlastní verzi nominačního zákona – ta je nicméně oproti pirátskému návrhu okleštěná a svůj účel neplní. Mám pocit, že si Andrej Babiš na bojovníka proti korupci jen hraje, a když se má skutečně přijmout relevantní opatření, tak strčí hlavu do písku a na hlasování do Sněmovny ani nepřijde,” uvedl předseda Pirátů Ivan Bartoš.


