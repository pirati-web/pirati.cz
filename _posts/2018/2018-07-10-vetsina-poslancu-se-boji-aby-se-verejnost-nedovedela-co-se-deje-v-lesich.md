---
date:         2018-07-10
category:     blog
tags:         zemědělství
layout:       post
title:        "Piráti: Většina poslanců se bojí, že se veřejnost dozví, co se opravdu děje v lesích"
image:        assets/img/articles/2018/holomcik-radek.jpg
author:       Mediální odbor
---


Praha, 10. června 2018 - Sněmovna dnes drtivou většinou smetla ze stolu pirátský návrh, který požadoval komplexní analýzu okolností, jež vedly ke kůrovcové kalamitě a dalších věcí, které se týkají hospodaření společnosti Lesy ČR a Vojenské lesy a statky ČR.

> „Nepřekvapuje mě, že proti našemu návrhu na komplexní analýzu toho, co se v lesích stalo, hlasovala vládní koalice. Překvapilo mě ale, že proti hlasovali i opoziční strany kromě dvou lidoveckých poslanců. Je to pro mě signál, že stíny minulosti jsou výraznější, než jsem si myslel,”
omentoval poslanec a předkladatel usnesení Radek Holomčík.

> „Piráti podpoří jakékoliv změny, které povedou k udržitelnému hospodaření v lesích z dlouhodobé perspektivy. V praxi to znamená omezení holosečí, změnu druhové a věkové skladby a omezení smrkových monokultur. Takové lesy lépe odolávají změnám klimatu a přírodním kalamitám. Fungují jako nárazníkový polštář - při přívalových deštích zadržují vodu a v době sucha jsou zdrojem vláhy. Zdravé lesy jsou produktivnější, pokud se současná situace nezmění, odrazí se to negativně i na produkci dřeva,” 
dodává pirátská předsedkyně Výboru pro životní prostředí Dana Balcarová.
