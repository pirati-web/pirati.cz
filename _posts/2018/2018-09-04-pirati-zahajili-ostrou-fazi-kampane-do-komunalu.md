---
date:         2018-09-04
category:     blog
tags:         kampaň sněmovna
layout:       post
title:        "Piráti vpluli do ostré fáze komunální kampaně. Chtějí zprůhlednit hospodaření radnic a digitalizovat"
image:        /assets/img/articles/2018/demo2.jpg
author:       Ivan Bartoš
---

Praha, 4. září 2018 - Piráti dnes představili své vize a priority do podzimních komunálních voleb. Po boku předsedy Pirátů Ivana Bartoše a místopředsedkyně strany Olgy Richterové vystoupili pirátští lídři z Prahy, Ostravy, Plzně, Olomouce, Pardubic, Českých Budějovic a Karlových Varů. „Dnes vplouváme do horké fáze kampaně říjnových komunálních voleb. A mě těší, že se nám s Piráty podařilo postavit 165 kandidátek s téměř 3000 tisíci kandidáty na nich,” uvedl tiskovou konferenci Bartoš. 

> „Jaké jsou naše vize? Zavedeme transparentní fungování radnic včetně průhledného hospodaření a otevřených výběrových řízení. Zefektivníme fungování města díky digitalizaci a otevřeme radnice lidem, tak jak jsme to udělali třeba v Mariánských Lázních. Piráti v Praze i Brně už v minulých čtyřech letech ukázali své nasazení - v Brně jsme zavedli participativní rozpočet, v Praze jsme rozkrývali jednu korupční kauzu za druhou,” zdůraznil Bartoš.

Podle pirátského kandidáta na primátora  Zdeňka Hřiba trápí Prahu vleklé dopravní problémy, krize dostupnosti bydlení především, vysoká míra korupce nebo neschopnost města správně uchopit digitalizaci. „Máme proto letos v programu čtyři základní pilíře: transparentní a profesionální radnici, digitální metropoli, čisté a zdravé město a služby pro moderní rodinu," uvedl Hřib a dodal: „Praze také chybí vize dalšího rozvoje. Chci, aby se do Prahy jezdili lidé učit, jak se mají řešit problémy moderního velkoměsta.”

> „Rádi bychom navázali na naši úspěšnou práci v oblasti zapojování občanů do veřejného rozhodování a rozšířili projekt participativního rozpočtu ve městě. Chceme také vybudovat projekt otevřená radnice, v rámci toho bychom rádi umožnili veřejnosti vyjadřovat se k věcem, které město v současnosti připravuje a také dávat vedení města vlastní připomínky,” uvádí lídr brněnské kandidátky Tomáš Koláčný.

Na konferenci promluvili: David Witosz (Ostrava), Pavel Bosák (Plzně), Hynek Melichar (Olomouc), Ondřej Karas (Pardubice), Zuzana Kudláčková (České Budějovice) a Jindřich Čermák (Karlovy Vary). 

> „Pokud chceme být úspěšní a prosazovat věci, kterým věříme, nemůžeme to dělat pouze na celostátní úrovni. Začít se musí právě už v obcích a městech,” zmínila Richterová. „Piráti na radnicích jsou rozhodně potřeba. Já sama jsem byla zastupitelkou na Praze 10, takže zkušenosti s lokální politikou mám a vím, že to není vždy snadné. Přeji proto všem našim kandidátům pevné nervy a hodně sil,” uzavřela konferenci.

### Odkazy 

* [https://www.facebook.com/ceska.piratska.strana/videos/314938469266457/](Záznam přenosu z ostrého startu kampaně)
* [https://www.youtube.com/watch?v=Me_S4vNCBxE&feature=youtu.be](Vystoupení lídra v Brně, Tomáše Koláčného, který se nemohl zahájení účastnit vzhledem k probíhajícímu zasedání zastupitelstva města Brna)
