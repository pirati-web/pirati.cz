---
date:         2018-11-13
category:     blog
tags:         sněmovna legislativa
layout:       post
title:        "ANO, ODS, KSČM a SPD hlasovaly proti zveřejňování smluv ČEZu"
image:        /assets/img/articles/2018/michalek.jpg
author:       ediální odbor
---


Praha, 13. listopadu 2018 – Poslanci ANO, ODS, KSČM a SPD dnes opět přerušili projednání pirátského návrhu novely zákona o registru smluv. Podle návrhu Pirátů by společnost ČEZ a další společnosti s většinovým podílem státu musely zveřejňovat smlouvy stejně jako všechny ostatní organizace ovládané státem. Návrh zákona přitom doporučil k přijetí garanční výbor pro veřejnou správu.

> „Dnešní projednání návrhu zrušení výjimek ze zveřejňování smluv ČEZu připomíná absurdní drama. Nejprve jsme společně s hnutím ANO zařadili bod o registru smluv na jednání Sněmovny. ODS navrhla jednání o zveřejňování smluv ČEZu přerušit, než se vyjádří ministr obrany k vojenským podnikům. Ten kvůli tomu přijel, zatvářil se zmateně a zase odjel, takže bod zůstal přerušen. Je jasné, že staré struktury budou za korupční prostředí v ČEZu bojovat do poslední vteřiny. ANO opět navzdory svým předvolebním slibům blokuje boj proti korupci. Je navíc pravděpodobné, že dnešním divadlem s registrem smluv se snaží překrýt kauzu Andreje Babiše ohledně údajného únosu jeho syna na Krym,” 

uvedl předseda poslaneckého klubu Pirátů Jakub Michálek.

> „Piráti na rozdíl od hnutí ANO prosazují protikorupční zákony a chtějí dát občanům možnost kontrolovat hospodaření firem s většinovým vlivem státu a omezit plýtvání, korupci a trafiky. Jde nám o to, aby ČEZ a České dráhy zveřejňovaly smlouvy a neměly účelově schválenou výjimku. Budějovický Budvar, který smlouvy zveřejňuje, má z loňského zisku odvést půl miliardy do rozpočtu, takže žádný krach firmy se nekoná a průhledné firmy prosperují,” 

dodal Michálek. 
