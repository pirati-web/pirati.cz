---
date:         2018-12-03
category:     blog
tags:         celostátní spravedlnost-a-justice informatika
layout:       post
title:        "Ministerstvo chce zakonzervovat výlučné postavení notářů při zakládání firem. Piráti se ptají proč"
image:        /assets/img/articles/2018/bartos-analytici.jpg
author:       Mediální odbor
---

Praha, 3. prosince 2018 – Pirát Jakub Michálek interpeloval ministra spravedlnosti Jana Kněžínka ohledně stanoviska ministerstva ke směrnici o využívání digitálních nástrojů a postupů u obchodních společností. Piráti zjistili, že ministerstvo nechce dostatečně využít digitálních prostředků, které jsou již dnes k dispozici, a které by zrychlily a zlevnily založení firmy.

> „Stanovisko ministerstva je v rozporu se závazkem digitalizovat a ulehčit tím občanům přístup k úřadům. Domnívám se, že v tomto případě je tomu tak především z důvodu silné notářské lobby, která nechce přijít o snadný zdroj svých výdělků,“ uvedl předseda poslaneckého klubu Pirátů.

> „Ve většině případů by nezbytnosti pro založení firmy šlo vyřídit jednodušeji, rychleji, efektivněji, a tedy i levněji pomocí digitálního podpisu a online formuláře. Tedy podobně, jako je již dnes plně automaticky generován návrh na zápis do obchodního rejstříku,“ dodává advokát David Satke, který se na přípravě interpelace podílel.

[Plné znění interpelace na ministra spravedlnosti Jana Kněžínka](https://www.pirati.cz/assets/pdf/interpelace-MSp-digit-nastroje).
