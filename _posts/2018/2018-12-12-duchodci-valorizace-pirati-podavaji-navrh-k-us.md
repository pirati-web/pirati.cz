---
date:         2018-12-12
category:     blog
tags:         celostátní otevřený-stát
layout:       post
title:        "Piráti se zastali důchodců, kteří dostávají neprávem méně peněz"
image:        /assets/img/articles/2018/ferjencik-snemovna.jpg 
author:       Mediální odbor
---


Praha, 12. prosince 2018 – Pirátský poslanec Mikuláš Ferjenčík podává návrh na zrušení části zákona k Ústavnímu soudu ve věci valorizace důchodů, která je podle něho a příslušné skupiny poslanců v rozporu s ústavou. Ferjenčík poukazuje na skutečnost, že lidé v důchodu, kteří pracovali stejně dlouho a odvedli do systému stejně peněz, důsledkem systému vyplácení peněz a odložené valorizace nedostávají od státu stejný objem financí. Piráti, které svými podpisy pod stížnost podpořili poslanci KDU-ČSL a SPD, usilují o odstranění této nespravedlnosti.

> „Současný systém funguje tak, že důchody se vyplácejí v termínu, který si člověk vylosuje, a to od 2. do 24. dne v měsíci. Když dochází k valorizaci, tak navýšení se vztahuje k termínu výplaty místo toho, aby se vztahovalo například k prvnímu lednu,” vysvětluje Ferjenčík a dodává: „Lidé, kterým se vyplácí důchod na konci ledna dostávají méně peněz než ti, kterým se vyplácí na začátku ledna. V tuto chvíli člověk, který dostane důchod 2. ledna, obdrží celých 500 kč a ten kdo 24. ledna, tak má pouze poměrnou část za 6 dnů a zbytek se mu nikdy nedoplatí. To je podle mě skutečně absurdní a je potřeba, aby byl systém spravedlivý.“

Piráti napadají rozpor s principem rovnosti občanů se zákonem. Návrh na zrušení části zákona podaného na Ústavní soud upřednostnili před poslaneckou novelou zejména proto, aby lidé, kteří kvůli nastavenému systému přišli o peníze, neztratili možnost se bránit.

(Návrh na zrušení části zákona zaslaný Ústavnímu soudu)[https://www.pirati.cz/assets/pdf/navrh-us-duchody.pdf].
