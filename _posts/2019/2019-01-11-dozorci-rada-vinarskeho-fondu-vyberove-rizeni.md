---
date:         2019-01-11
category:     blog
tags:         sněmovna zemědělství otevřený-stát
layout:       post
title:        "Piráti vypisují výběrové řízení na nominanta do Dozorčí rady Vinařského fondu"
image:        /assets/img/articles/2018/martinek-kancelar
author:       Mediální odbor
---


Praha, 11. ledna 2019 – Poslanecký klub Pirátů vyhlašuje výběrové řízení na pozici nominanta České pirátské strany do Dozorčí rady Vinařského fondu. O všech navržených kandidátech bude rozhodovat Poslanecká sněmovna. Sedmičlenná Dozorčí rada je kontrolním orgánem Vinařského fondu.

> „Otevřená výběrová řízení, na rozdíl od ostatních politických stran, pořádáme standardně na takto obsazované pozice. Chceme tím dát příležitost přihlásit se do výběrového řízení všem a současně vybrat osobu, která bude mít odbornost adekvátní dané pozici,“ uvádí poslanec Tomáš Martínek, místopředseda sněmovního Volebního výboru.

Uchazeči musí splnit základní podmínky stanovené zákonem. Mezi další požadavky patří odbornost v oboru zemědělství nebo v zemědělské ekonomii, podrobná znalost vinařského zákona, bezúhonnost, vysoká osobní integrita a další. Zájemci musí také předložit motivační dopis s vizí působení na dané pozici.

Zájemci o post nominanta Pirátů se mohou do výběrového řízení [přihlásit eletronicky](https://forum.pirati.cz/viewtopic.php?f=572&t=45441).

 
