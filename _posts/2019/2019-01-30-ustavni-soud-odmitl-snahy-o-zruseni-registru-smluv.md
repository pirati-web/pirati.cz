---
date:         2019-01-30
category:     blog
tags:         sněmovna spravedlnost-a-justice
layout:       post
title:        "Ústavní soud odmítl snahu senátorů o zrušení registru smluv"
image:        /assets/img/articles/2019/ustavni-soud.jpg 
author:       Karolína Sadílková
authorId: karolina.sadilkova
---

Praha, 30. ledna 2019 - Ústavní soud zamítl návrh senátorů na zrušení zákona o registru smluv. Pokus asi třicítky senátorů z ODS, ČSSD a dalších, kteří se snažili zamezit přístup lidí ke smlouvám podniků, tak byl neúspěšný. Piráti upozornili, že jednání u ÚS bylo zneužíváno k obstrukcím ve Sněmovně při projednání rozšíření registru smluv na ČEZ a České dráhy.

Akciové společnosti s většinovým podílem státu, jako je například ČEZ či České dráhy, mají totiž stále výjimku. Právě proti té dlouhodobě brojí Piráti ve Sněmovně, pirátský návrh na zrušení těchto výjimek prošel včera druhým čtením. 

> „Zákon o registru smluv je jedna z 20 programových priorit Pirátů. Dlouhodobě s Piráty prosazujeme protikorupční zákony a chceme dát občanům možnost kontrolovat hospodaření firem s většinovým vlivem státu a omezit tak plýtvání, korupci a udělování trafik. Zásadní a rozhodující hlasování ve třetím čtení napjatě očekáváme na středu 13. února,” komentuje předseda pirátských poslanců Jakub Michálek.
