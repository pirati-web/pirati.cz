---
date:         2019-01-30
category:     blog
tags:         sněmovna obchod
layout:       post
title:        "Piráti budou usilovat o jasné podmínky pro sdílené bydlení"
image:        /assets/img/articles/2018/michalek-airbnb.jpeg
author:       Jakub Dušánek
authorId: jakub.dusanek
---
 

Praha, 30. ledna 2019 – Prvním čtením dnes prošla vládní novela zákona o místních poplatcích, která upravuje poplatky za lázeňský a rekreační pobyt a místní poplatek z ubytovací kapacity. Protože vládní návrh není podle Pirátů komplexní, plánuje ho předseda klubu Pirátů Jakub Michálek upravit pomocí pozměňovacích návrhů. Jejich cílem je systematická úprava podmínek pro sdílené bydlení, ze kterého se především ve velkých městech stal regulerní byznys. Návrhy konkrétně řeší ochranu zájmů obyvatel domu a společenství vlastníků jednotek, kde jsou provozované ubytovací služby, nebo snížení byrokratické zátěže pro podnikatele.

> „Naším cílem je, aby prošel zákon, který jasně vymezí, kdy začíná podnikání, a zautomatizuje některé povinnosti, jako je například placení daní a poplatků. Chceme zavést povinnost oznámit SVJ záměr o využití bytu k podnikání. Obcím dáme právo žádat digitální platformu o výběr poplatků za byt a dá obcím lepší možnost vybrat poplatek u drahého ubytování v centru. Do ceny 1000 korun za osobu a noc bude stropem částka 50 korun, v případě vyšší ceny bude maximální poplatek činit 5 procent. Zejména v lukrativních objektech v historických centrech se tím poplatek zvýší a Praha i další větší města získají možnost efektivní regulace Airbnb a dalších ubytovacích služeb,“ uvedl Jakub Michálek k obsahu svých pozměňovacích návrhů.

Návrh, který dnes Sněmovnou prošel v prvním čtení, nyní míří do garančního Rozpočtového výboru a také do Výboru pro veřejnou správu a regionální rozvoj, které na jeho projednání budou mít na 60 dnů. Ve druhém čtení přijde na řadu načítání pozměňovacích návrhů.
