---
date:         2019-01-31
category:     blog
tags:         sněmovna finance
layout:       post
title:        "Založit firmu půjde za jeden den a online. Piráti připravili potřebnou legislativu"
image:        /assets/img/articles/2019/firma-za-den.jpg 
author:       Martin Jiránek
authorId: marin.jiranek
---

Praha, 31. ledna 2019 - Piráti dnes společně s poslanci ANO a ODS představili přelomový návrh novely, která umožní založení firmy přes internet během jednoho dne díky aplikaci vytvořené Piráty. Celý proces se tak zjednoduší, zrychlí a zlevní. Strana přišla s webem urad.pirati.cz, kde prezentuje vlastní software, který podnikatelům umožní reálně založit firmu online již dnes. Tuto aplikaci nabízí k využití i státu skrze Ministerstvo spravedlnosti. Návrh pirátských poslanců Ondřeje Profanta a Martina Jiránka má již podporu poslanců z ANO, ČSSD, ODS, SPD, KDU-ČSL, TOP 09 a STAN.

> „Díky automatizaci celého procesu celkové náklady na založení nové společnosti s ručením omezeným klesnou z dnešních sedmi až dvanácti tisíc na pět set korun a doba založení z až 24 dnů na několik minut. Aplikaci, kterou jsme vytvořili nyní nabízíme Ministerstvu spravedlnosti, aby ji mohlo uvést do praxe,” uvedl Ondřej Profant a dodal: „Během několika příštích dnů návrh podáme. Vzhledem k tomu, že digitalizace je prioritou i pro další sněmovní strany, očekávám pro náš návrh širší podporu.”

> „ČR letos v žebříčku snadnosti podnikání Světové banky spadla o pět míst na 35. místo. Před námi je drtivá většina nejbohatších zemí a některé země bývalého východního bloku jako například Estonsko. V kategorii založení firmy však ČR spadla z 81. příčky až na 115. místo z téměř 200 zemí. Zaostáváme tedy i za desítkami rozvojových zemí, včetně Burkiny Faso nebo Rwandy. Pirátský návrh by ČR v žebříčku posunul blíže ke špici. Na podnikatele se kladou stále větší požadavky, proto každý krok, který jim to usnadní, je správný,” zdůraznil Martin Jiránek. 

### Odkazy

* [Video: Jak založit firmu za jediný den?](https://www.youtube.com/watch?v=sallkAB2pmc)
* [Shrnutí webové aplikace](https://github.com/pirati-web/pirati.cz/tree/gh-pages/assets/pdf/fds.pdf)
* [Vizualizace procesu založení firmy](https://github.com/pirati-web/pirati.cz/tree/gh-pages/assets/pdf/fdsg.pdf)


