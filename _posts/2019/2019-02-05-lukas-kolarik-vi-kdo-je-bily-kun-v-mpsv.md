---
date:         2019-02-05
category:     blog
tags:         celostátní spravedlnost-a-justice
layout:       post
title:        "Komentář pirátského poslance Lukáše Koláříka: Korupce na MPSV? Známe bílého koně "
image:        /assets/img/articles/2018/kolarik.jpg
author:       Lukáš Kolařík
authorId: lukas.kolarik
---
 
Praha, 5. února 2019 – Udělování funkcí výměnou za podpis nezákonné opce bylo dnešním stěžejním tématem Podvýboru pro IT a dávkové systémy. Přítomná náměstkyně Ministerstva práce a sociálních věcí pro sekci ICT a ekonomiky Lenka Bočková na jednání potvrdila, že místo ministryně Jany Maláčové podepsala opci o prodloužení současných dávkových systémů v hodnotě 1 miliardy korun. Lenka Bočková vedla na MPSV marginální odbor bez zaměstnanců. V den podpisu opce však raketově povýšila na náměstkyni významné sekce, přes kterou proudí třetina státního rozpočtu. Podepsaná opce je v rozporu se zákonem o zadávání veřejných zakázek.

> „MPSV se dlouhodobě trápí s dávkovými systémy. Už dříve jsme ministerstvo upozorňovali na končící smlouvy a nutnost využít jejich prodloužení formou takzvané opce. Ministryně Maláčová však uzávěrky ignorovala a v momentě, kdy zjistila, že je pozdě, hledala osobu, která by opci podepsala a tím porušila zákon o zadávání veřejných zakázek. Bílého koně našla v Lence Bočkové, která díky tomu povýšila na náměstkyni pro ICT a ekonomiku,” komentuje postup ministerstva předseda podvýboru Lukáš Kolářík.
