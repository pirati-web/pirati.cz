---
date:         2019-02-19
category:     blog
tags:         komentář Obrana
layout:       post
title:        "Lipavský: Poskytlo Ministerstvo obrany ČR záštitu vzpomínkovému večeru Českého svazu bojovníků za svobodu?"
image:        /assets/img/articles/2018/lipavsky.jpg
author:       Jan Lipavský
---

Praha, 19. února 2019 – Pirátský poslanec Jan Lipavský interpeluje ministra obrany Lubomíra Metnara v souvislosti se vzpomínkovým večerem Českého svazu bojovníků za svobodu. Podle pozvánky svazu na vzpomínkový večer k 80. výročí okupace Československa nacistickým Německem poskytlo Ministerstvo obrany ČR a Generální štáb Armády ČR akci záštitu. Lipavský se proto ministra ptá, zda jeho ministerstvo a Generální štáb AČR záštitu skutečně poskytly. 

> „Svaz bojovníků za svobodu je nedůvěryhodná organizace s podivným, netransparentním financováním, která adoruje osoby spojené s autoritářskými režimy. Její vedení se očividně neštítí zneužít pro své účely dobré jméno pražského magistrátu, který se od svazem konané akce distancoval. Zajímá mě, jestli se Ministerstvo obrany ČR  stalo obětí stejného podvodu, nebo ministr Metnar vědomě spojuje svůj resort s takto pochybným hnutím,” uvedl Lipavský.
