---
date:         2019-02-19
category:     blog
tags:         komentář doprava celostátní
layout:       post
title:        "Komentář poslance Ondřeje Polanského: Ústavní soud smetl stížnost senátorů – billboardy z dálnic zmizí, otázkou je kdy"
image:        /assets/img/articles/2018/polansky.jpg
author:       Ondřej Polanský
authorId: ondrej.polansky
---


Praha, 19. února 2019 – Ústavní soud ČR dnes smetl ze stolu stížnost skupiny senátorů na přijetí zákona, který v roce 2012 zakázal billboardy u dálnic a silnic prvních tříd v nezastavěných oblastech, čímž potvrdil to, na co Piráti upozorňují již od března 2018. Zákon dal vlastníkům na odstranění poutačů pět let, a ačkoliv od lhůty uplynulo téměř 18 měsíců, dosud z blízkosti dálnic zdaleka všechny billboardy nezmizely.

Dnešní rozhodnutí ústavního soudu považuji za zásadní. Jde o jasný vzkaz ministru dopravy Danu Ťokovi, aby ukončil vlekoucí se spory se zbývajícími majiteli reklamních ploch. Odstranění všech billboardů mělo proběhnout na konci zákonem stanovené lhůty, tedy v srpnu 2017. V polovině loňského roku pak ministr Ťok sliboval odstranění všech poutačů do konce roku 2018. Nález ústavního soudu dal jasně najevo, že naplnění téměř sedm let starého zákona nestojí v cestě žádné právní komplikace, teď leží vše v rukách ministerstva dopravy (resp. ŘSD) a jeho schopnostech.

Piráti již v srpnu minulého roku zmapovali nezákonně umístěné billboardy na dálnici D1 v úseku mezi Prahou a Brnem. Na základě běžných ceníků odhadli míru nezákonného obohacení na nelegálně provozovaných reklamních zařízení v tomto úseku D1 k 1. září 2018 na 40 milionů korun. Ministr Ťok mohl postupoval odvážněji a nepodléhat marketingové lobby.
