---
date:         2019-03-07
category:     blog
tags:         sněmovna celostátní životní-prostředí
layout:       post
title:        "Pirát Holomčík vyzval premiéra Babiše k podpoře návrhu na zrušení povinnosti přimíchávat biopaliva do pohonných hmot"
image:        /assets/img/articles/2019/holomcik-radek.jpg
author:       Radek Holomčík
authorId: radek.holomcik
---

Praha, 7. března 2019 – Pirátský poslanec Radek Holomčík dnes v rámci interpelací nabídl premiérovi Babišovi, aby se spolupodílel na Piráty připravené novele zákona o ochraně ovzduší, která má rušit povinnost přimíchávat biopaliva do pohonných hmot. Reagoval tak na premiérův proslov z únorového sněmu hnutí ANO. 

> „Na vašem sjezdu jste řekl, že budete bojovat proti zeleným nesmyslům z EU - explicitně jste zmínil biopaliva. My budeme nyní překládat novelu, která má zrušit povinnost přimíchávat biopaliva do pohonných hmot. Dávám vám tedy nabídku proměnit vaše slova v činy - pod náš návrh se můžete podepsat nebo jej můžeme přeložit společně. Pokud vaše slova nebyla pouze marketingovou vábničkou, věřím, že mou nabídku přijmete,” vyzval Holomčík premiéra. 
