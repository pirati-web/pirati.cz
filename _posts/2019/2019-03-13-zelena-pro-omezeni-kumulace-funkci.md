---
date:         2019-03-13
category:     blog
tags:         sněmovna legislativa kontrola-moci-a-mocných
layout:       post
title:        "Sněmovna schválila omezení kumulace platů politiků, které Piráti dlouhodobě prosazují"
image:        /assets/img/articles/2019/michalek-piskovec.jpg
author:       Jakub Michálek
---

Praha, 13. březen 2019 – Sněmovna dnes ve třetím čtení schválila návrh poslanců ANO a Piráta Jakuba Michálka na snížení odměn politiků, kteří kumulují funkce. Za druhou politickou funkci bude nově odměna snížena na 40 procent platu. Přijatý poslanecký návrh je inspirovaný původním dubnovým návrhem Michálka. Piráti tehdy poukázali na to, že mezi poslanci a senátory je jich několik, kteří jsou zároveň plně placenými hejtmany, starosty a členy správních rad. 

> „Omezit kumulaci platů politiků byl jeden z našich cílů již od vstupu do Sněmovny. Nejde o žádnou závist, spíš kritiku hrabání peněz ze strany některých politiků. Nepovažujeme za etické a racionální, když jeden politik pobírá více plných platů, které by měly náležet za plný úvazek. Proto jsme již v minulém roce přišli s vlastním návrhem, který si následně upravilo a vzalo za své hnutí ANO. Pro nás je nicméně důležité především to, že návrh nakonec prošel. Nově tak poslanec, který je také starosta, nebude pobírat dva plnohodnotné platy, ale za druhou funkci už dostane méně než polovinu druhého. Poslanec, který je současně starosta středně velkého města, nedostane nově současných 170 tisíc korun měsíčně, ale pouze 140 tisíc měsíčně, což pravicoví politici poněkud legračně považují za populismus a konec demokracie,” uvedl Michálek.
