---
date:         2019-03-21
category:     blog
tags:         sněmovna celostátní Kontrola-moci-a-mocných
layout:       post
title:        "Komentář Jakuba Michálka: Tvorba zákonů přes internet do roku a čtvrt, slíbilo vnitro"
image:        /assets/img/articles/2019/michalek-piskovec.jpg
author:       Jakub Michálek
---


Praha, 21. března 2019 – Ve Sněmovně se v současné době projednává návrh zákona, který má zavést elektronickou sbírku zákonů a tvorbu legislativy přes internet. Na dnešním jednání podvýboru pro e-Sbírku slíbil náměstek ministra vnitra Petr Mlsna, že systém bude fungovat od 1. července 2020, kdy se spustí testovací provoz. Následující rok a půl už bude vláda systém používat pro tvorbu vyhlášek a poslanci ho budou moci otestovat na některých zákonech. Ostrý provoz se plánuje v dalším volebním obdobím Poslanecké sněmovny, tedy od začátku roku 2022.

Na dnešním jednání byl také schválen návrh Pirátů, aby zákony a další informace byly dostupné jako otevřená data, a mohly je využívat i komerční aplikace. Původně měla být e-Sbírka funkční od roku 2020, ale kvůli průtahu požádalo Ministerstvo vnitra ČR o odklad. Díky jednání podvýboru se také podařilo dosáhnout toho, že si software na tvorbu zákonů a pozměňovacích návrhů bude moci každý zdarma nainstalovat do vlastního počítače.

Dále jsem navrhl, aby součástí důvodových zpráv byla také legislativní stopa, která by umožnila sledovat, kteří lobbisté se podíleli na přípravě návrhu podíleli. Ministerstvo uvedlo, že tato změna bude přijata v rámci zákona o lobbingu, který by měl být předložen Sněmovně v řádu týdnů.


* Autor textu Jakub Michálek je předseda Podvýboru pro digitalizaci justice a e-Sbírku
