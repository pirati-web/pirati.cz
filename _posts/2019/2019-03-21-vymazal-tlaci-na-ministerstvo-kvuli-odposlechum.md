---
date:         2019-03-21
category:     blog
tags:         sněmovna celostátní Kontrola-moci-a-mocných
layout:       post
title:        "Odposlouchávaní se budou moci bránit. Pirát Vymazal zatlačil na Ministerstvo spravedlnosti"
image:        /assets/img/articles/2018/vymazal-tomas1.jpg
author:       Mediální odbor
---


Praha, 21. března 2019 – Státní orgány dlouhodobě neplní zákonnou povinnost informovat člověka, který byl v minulosti zbytečně odposloucháván. Problém se dostal do hledáčku Pirátů, kteří soustavně bojují proti narušování lidského soukromí. Bez oficiálního vyrozumění o aplikování odposlechů se občané nemohou soudně bránit a vymáhat jejich přezkum. Tento problém se týká i investigativních novinářů.

> „Jednal jsem se zástupci Ministerstva spravedlnosti a upozornil na to, že soudy a státní zastupitelství nedodržují zákon. Ministerstvo mnou uvedené skutečnosti prověřilo a dalo mi za pravdu. Nyní se budou zavádět opatření na všech úrovních soudní moci tak, aby se zákon začal dodržovat. V září 2019 plánuji důkladnou kontrolu jejich postupů,” uvedl po skončení schůze komise pro použití odposlechů její předseda a pirátský poslanec Tomáš Vymazal. „Informační povinnost byla do trestního řádu zavedena, aby se předešlo excesům, kterých se dopustili vyšetřovatelé inspekce Ministerstva vnitra (jejíž funkci nyní plní GIBS) při vyšetřování úniku tzv. Kubiceho zprávy. Plnění informační povinnosti nebylo dosud možné kontrolovat, což by se nyní mělo změnit,” upřesnil Vymazal.

Stálá komise pro kontrolu použití odposlechů se od svého založení zabývala ukončenými odposlechy, ale nikdy nebyla schopna zajistit plnění informační odpovědnosti ve vztahu k osobám, jejichž odposlechy nebyly použity v rámci trestního řízení.
