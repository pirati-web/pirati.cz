---
date:         2019-03-27
category:     blog
tags:         sněmovna celostátní informatika
layout:       post
title:        "Pod zákon garantující digitální komunikaci občanů se státem se podepsalo 137 poslanců"
image:        /assets/img/articles/2019/tk-ivan.jpg
author:       Mediální odbor
---

Praha, 27. března 2019 – Předseda Pirátů a Výboru pro veřejnou správu a regionální rozvoj Ivan Bartoš dnes spolu s vládním zmocněncem pro IT a digitalizaci Vladimírem Dzurillou, prezidentem ICT UNIE Zdeňkem Zajíčkem a zástupci sněmovních stran oznámil, že návrh zákona o právu na digitální služby podepsalo 137 poslanců sněmovních stran. Zákon, který má občanům garantovat možnost komunikovat se státem digitálně, má podporu všech poslaneckých klubů. Návrh bude dnes nahrán do legislativního systému Sněmovny.

> „Zákon o právu na digitální služby vznikal pod Výborem pro veřejnou správu a regionální rozvoj a to za spolupráce všech politických stran, zástupců soukromého sektoru prostřednictvím ICT UNIE a zároveň má podporu vládního zmocněnce pro IT Vladimíra Dzurilly. Právě ten široký konsenzus a dlouhodobou spolupráci považuji za velmi dobrý základ pro další cestu zákona legislativním procesem. Ten odstartujeme již dnes, kdy návrh se 137 podpisy nahrajeme do sněmovního systému,” uvedl Bartoš. 

Do současného návrhu Piráti prosadili dva důležité paragrafy. Paragraf 12, který navíc řeší otevřená data a 13, který adresuje technologickou neutralitu. To pro občana znamená, že si nebude muset pro využívání služeb pořizovat další software, jako tomu bylo například dříve u datových schránek. Tedy aby nikdo nebyl nucen pořizovat speciální software pro komunikaci se státem.

## Odkazy 

* [Návrh zákona o právu na digitální služby](https://github.com/pirati-web/pirati.cz/raw/gh-pages/assets/pdf/zz-zakon.pdf)
* [Důvodová zpráva k zákonu](https://github.com/pirati-web/pirati.cz/raw/gh-pages/assets/pdf/zz-duvodova-zprava.pdf)
