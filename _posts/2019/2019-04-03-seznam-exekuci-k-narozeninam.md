---
date:         2019-04-03
category:     blog
tags:         celostátní exekuce legislativa sněmovna
layout:       post
title:        "Pirát Kolářík: Nechceme, aby lidé k osmnáctým narozeninám dostali seznam svých exekucí"
image:        /assets/img/articles/2019/lukas-kolarik.jpg
author:       Mediální odbor
---


Praha, 3. dubna 2019 - Pirátský poslanec Lukáš Kolářík dnes představil spolu s poslanci Kateřinou Valachovou (ČSSD), Patrikem Nacherem (ANO) a Janem Bartoškem (KDU-ČSL) novelu občanského zákoníku, která má pomoci nezletilým dlužníkům do 15 let tím, že  přenese odpovědnost za jejich dluhy na jejich rodiče, pěstouny či výchovný ústav. Novela se nevztahuje na dluhy, které vzniknou trestnou činností.

> „Pokud dojde k zadlužení nezletilého úmyslně či trestnou činností, kdy například poničí veřejný majetek, zůstává dotyčný nadále finančně odpovědný a dluh na rodiče nepřechází,” upřesnil Kolářík a dodal: „Rozhodně není v našem zájmu, aby mladí lidé vstupovali do dospělosti s dluhy na krku a k osmnáctinám dostali seznam svých exekucí - jednoduše se pak mohou dostat do začarovaného kruhu, ze kterého se budou jen těžko dostávat ven. Navíc někdy tyto dluhy vznikají nezodpovědným chováním rodičů. Tato novela by proto měla přispět k ochraně dětí před zadlužením cizím zaviněním. Vnímám to jako krok k posílení jejich práv.”
