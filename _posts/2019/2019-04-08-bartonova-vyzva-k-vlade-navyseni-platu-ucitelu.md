---
date:         2019-04-08
category:     blog
tags:         celostátní vzdělání komentář
layout:       post
title:        "Lukáš Bartoň: Vláda by měla především dodržet slib a navýšit platy učitelů na 150 procent průměrného platu z roku 2017"
image:        /assets/img/articles/2019/barton.jpg
author:       Lukáš Bartoň
authorId: lukas.barton
---

Praha, 8. dubna 2019 – Pirátům jde především o to, aby byla vláda skutečně schopná naplnit svůj slib, tedy navýšit platy učitelů na 150 procent jejich průměrného platu z roku 2017, což by mělo činit přibližně 46 tisíc korun. Zatím nepadla žádná konkrétní informace o tom, jak to bude s dalším navýšením platů v roce 2020. Podle ekonomů ale lze očekávat zpomalení ekonomiky. Ministerstvo financí ČR plánuje škrty v rozpočtech jednotlivých resortů. Již v minulém roce muselo Ministerstvo školství, mládeže a tělovýchovy pokrýt nezajištěné výdaje v oblasti speciálního školství a na platy učitelů v rozpočtu na rok 2018 nezbylo. Právě z těchto důvodů Piráti přišli na půdě Poslanecké sněmovny s návrhem usnesení, aby k navýšení skutečně došlo již v roce 2020, a to na 130 procent průměrné mzdy. Přes původní souhlasné stanovisko ale vládní poslanci tento návrh nakonec shodili ze stolu, přestože je v souladu s programovým prohlášením vlády. 


