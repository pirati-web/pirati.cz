---
date:         2019-04-11
category:     blog
tags:         celostátní volby evropská-unie
layout:       post
title:        "Piráti vyzývají cizince, aby šli v Česku volit do europarlamentu"
image:        /assets/img/articles/2019/kolaja-marcel.jpg
author:       Mediální odbor
---

Praha, 11. dubna 2019 – Už několik týdnů vedou Piráti kampaň, ve které vyzývají cizince ze zemí EU, kteří mají přechodný nebo trvalý pobyt v Česku k tomu, aby se zaregistrovali k volbám do Evropského parlamentu a následně šli volit. Právě bez předchozí registrace by 24. a 25. května 2019 nemohli volit a o své volební právo by tak přišli, na což Piráti v kampani upozorňují. Cizinci se mohou k volbám u nás registrovat už pouze do konce týdne.

> „Lidé ze zemí Evropské unie, kteří žijí v Česku, se nemusí rozhodovat mezi tím, zda budou muset jet volit domů, nebo přijdou o šanci rozhodovat o složení Evropského parlamentu. Mají totiž možnost a právo volit tady, ale musí se k volbám předem zaregistrovat. To bohužel není tak známá informace, proto jsme rozjeli několikatýdenní kampaň na sociálních sítích a díky řadě našich dobrovolníku i v ulicích. Chceme tak přispět k vyšší volební účasti v evropských volbách,” uvedl lídr pirátské kandidátky do eurovoleb Marcel Kolaja.

Piráti připravili také návod v angličtině a slovenštině na webu evropapotrebuje.cz, který cizincům radí, jak postupovat při registraci k volbám. Nad rámec toho pomohl kandidát do europarlamentu Matej Šandor dvěma cizincům s registrací přímo na úřadě.
