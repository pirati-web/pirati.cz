---
date:         2019-04-25
category:     blog
tags:         životní-prostředí celostátní komentář
layout:       post
title:        "Zjištění zprávy OSN o stavu životního prostředí ve světě jsou alarmující"
image:        /assets/img/articles/2019/balcarova.jpg
author:       Dana Balcarová
---


Praha, 25. dubna 2019 – V Národní technické knihovně dnes probíhá představení zprávy OSN GEO-6 (Global Environment Outlook 6), která poprvé od roku 2012 prezentuje a systémově hodnotí stav a vývoj životního prostředí ve světě. Informace z nové zprávy OSN o životním prostředí ve světě jsou stejně alarmující jako loňská zjištění klimatického panelu OSN IPCC (Intergovernmental Panel on Climate Change), záběr je však širší. Zpráva přináší znepokojující fakta nejen o klimatické změně, ale i o poklesu biodiverzity ve světě včetně úbytku opylovačů, o degradaci půdy, znečištění ovzduší, podzemních vod i oceánů nebo o pravděpodobnosti rozšíření infekcí, na které kvůli současnému nedostatečnému čištění odpadních vod nebudou fungovat antibiotika.

Zjištění zprávy budu dále využívat jako podklad pro svoji práci. Co je ale důležité, Piráti budou i nadále prosazovat konkrétní kroky v ochraně životního prostředí a kvality života. Věnujeme se například oblasti znečištění ovzduší, zadržování vody v krajině, ve Sněmovně chceme mluvit o postoji české vlády ke klimatické změně. Jak říká podtitul zprávy: It’s time to act! - Je načase s tím něco dělat!


Další informace:

* [Klíčová zjištění zprávy](https://wedocs.unep.org/bitstream/handle/20.500.11822/27692/GEO6_Key_Messages.pdf?sequence=1&isAllowed=y)
* [Souhrn (nejen) pro zákonodárce](https://wedocs.unep.org/bitstream/handle/20.500.11822/27652/GEO6SPM_EN.pdf?sequence=1&isAllowed=y)
* [Global Environment Outlook, celá zpráva ke stažení](https://www.unenvironment.org/global-environment-outlook)
