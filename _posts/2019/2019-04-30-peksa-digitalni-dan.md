---
date:         2019-04-30
category:     blog
tags:         celostátní vláda komentář finance
layout:       post
title:        "Digitální daň musí řešit celá Evropa"
image:        /assets/img/articles/2019/peksa.jpg
author:       Mikuláš Peksa
---


Praha, 30. dubna – Vláda rozhodla o zavedení digitální daně ve výši 7 %. Dosud přitom Babišova vláda nebrala na zřetel, že nadnárodní digitální firmy na území České republiky danily pouhý zlomek částky ve srovnání s domácími technologickými firmami. Zavedení daně pouze na úrovni České republiky ovšem bude obtížné, neboť zahraniční firmy se mohou této povinnosti nadále vyhýbat díky svým sídlům v jiných státech. Proto je jedním z hlavních požadavků Pirátů před volbami do Evropského parlamentu zavedení digitální daně na evropské úrovni, které problém vyřeší systémově.

Piráti vhodnost zavedení digitální daně v ČR i v Evropě akcentují v souvislosti se zavedením spravedlivého zdanění, zabránění daňovým únikům a ukončení vyvádění peněz do daňových rájů. Pokud se podaří státu zavedením digitální daně vybrat slibovaných 5 miliard korun, měl by je stát investovat do oblastí, v nichž Česko dlouhodobě zaostává. Tedy například do školství. Proto do eurovoleb vstupujeme s požadavkem na zavedení daně z digitálních služeb na úrovni celé Evropské unie. V Evropském parlamentu budeme iniciovat vytvoření výboru TAX4, který se bude problematikou zabývat.
