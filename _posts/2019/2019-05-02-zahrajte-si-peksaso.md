---
date:         2019-05-02
category:     blog
tags:         celostátní volby evropská-unie
layout:       post
title:        "Piráti: S naší programem do eurovoleb se můžete seznámit i díky hře pexeso"
image:        /assets/img/articles/2019/peksaso.JPG
author:       Mediální odbor
---

Praha, 2. května 2019 – Piráti se rozhodli svůj program pro volby do Evropského parlamentu přiblížit voličům mj. formou ilustrovaného pexesa, které budou rozdávat u svých volebních stánků. Strana na pexesu například ukazuje, jak důležité je bojovat proti daňovým rájům, dvojí kvalitě potravin, cenzuře internetu, suchu a dalším klimatickým změnám. Pexeso je dostupné také na pirátském webu.

> „Říká se, že volební programy nikdo moc nečte, proto si ten náš mohou voliči zahrát. Na rozdíl od tradičního pexesa nejsou dvojice obrázků totožné, ale reprezentují, samozřejmě s jistou nadsázkou, možnou budoucnost Evropy. Stane se technologickým lídrem, nebo budou růst montovny? Zastavíme klimatickou změnu dřív, než budeme muset čelit poušti sahající až k Mikulovu? To jsou různé scénáře, které naše pexeso ukazuje,” vysvětlil předseda strany Ivan Bartoš a dodal: „Podle Pirátů potřebuje Evropa svobodu, upgrade, bohatství, udržitelnost a spravedlnost. A právě tuto naší vizi chceme našim voličům zábavnou formou ukázat.”

[Peksaso ve formátu pdf ke stažení](http://www.pirati.cz/assets/pdf/pirati-peksaso.pdf)
