---
date:         2019-08-19
category:     blog
tags:         evropská-unie zahraničí bezpečnost
layout:       post
title:        "Pirátka Gregorová na gruzínsko-ruské hranici"
image:        /assets/img/articles/2019/gregorova-gruzie.jpg
author:       Štěpán Neubauer
---


Gruzie/Jižní Osetie, 19. srpna 2019 – Europoslankyně a členka Výboru pro zahraniční věci Evropského parlamentu a členka delegace pro vztahy s Gruzií Markéta Gregorová dnes jako první evropský politik navštívila gruzínko-ruskou hraniční oblast v Cchinvalském regionu. V průběhu její dovolené totiž eskaloval spor o pozici hranic v jihoosetijském městečku Gugutianthkari.


Dnes po poledni místního času zavítala pirátská europoslankyně Markéta Gregorová do konfliktní zóny v Cchinvalském regionu kolem městečka Gugutianthkari. Chtěla se na vlastní oči přesvědčit, jaké dopady má ruská taktika tzv. „borderizace“ - procesu posouvání demarkační linie za pomoci ruských tajných služeb, která se v oblasti praktikuje od roku 2009.

> „Před necelými dvěma týdny došlo k dalšímu násilnému posunu hranic na tomto území. Protože jsem na místě na dovolené, chtěla jsem situaci vidět na vlastní oči a budu o ní referovat na příslušných výborech Evropského parlamentu. Porušování mezinárodního práva nesmí zůstat bez odezvy a beru si jako osobní úkol o každém takovém jednání v budoucnu spravit Evropský parlament. K takovýmto situacím musíme zaujmout jasně odmítavé stanovisko,“ uvedla Gregorová.

V městečku Gugutianthkari se posunutí hranic dotklo dokonce dvou rodin, jejichž domy byly zkonfiskovány. 

> „Chci vyslat jasný signál místním obyvatelům, že v tom nejsou sami, že situaci podrobně sledujeme. Je to pro ně nesmírně důležité. A taky je třeba Rusku dávat jasně najevo, že si nemohou dovolit cokoliv a kde jsou hranice shovívavosti mezinárodního společenství. Představa, že přijdete na nějaké území, zapíchnete se samopalem v ruce do země klacek s cedulkou, dáte lidem tři dny na vystěhování, několik z nich zavřete s tím, že ta zem je od teď vaše, je neakceptovatelná, nejsme v pravěku,“ dodala Gregorová.


Gregorová také před měsícem podala interpelaci na Radu EU ohledně omezení letů ruských aerolinek do Gruzie, které bude mít za následek výpadek příjmů z turistického ruchu v řádech stovek milionů Eur. Pirátská europoslankyně upozorňuje, že chování Ruska se už dotýká také ČR. 

> „Definitivní řešení sporu o podmínkách letecké přepravy mezi Ruskem a Českou republikou je odloženo na září. Rusko na přeletech Sibiře vydělává miliardy a jednostranným odebráním povolení k přeletu vyvolává bezprecedentní politický tlak,“ připomíná Gregorová. 
