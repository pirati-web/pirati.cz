---
date:         2019-08-27
category:     blog
tags:         praha 
layout:       post
title:        "Ať o soše Koněva rozhodnou sami Pražané v referendu, navrhují Piráti z Prahy 6"
image:        /assets/img/articles/2019/konev.jpg
author:       Mediální odbor
---

Praha, 27. srpna 2019 – Socha sovětského generála Koněva v parku na Praze 6 již dekády vzbuzuje mezi obyvateli Prahy silné a protichůdné reakce. Piráti z Prahy 6 chtějí, aby o jejím dalším osudu rozhodlo referendum mezi obyvateli na Praze 6. Pomník je součástí veřejného prostoru, Piráti proto věří, že je fér, aby o jeho setrvání rozhodli sami obyvatelé.

 

> „Na nadcházejícím zastupitelstvu Prahy 6 navrhneme, aby se k otázce budoucnosti sochy na náměstí Interbrigády vypsalo referendum. To považujeme v tomto případě za legitimní prostředek, kdy si občané Prahy 6 mohou sami zvolit, v jakém prostředí chtějí žít,“ říká Ondřej Chrást, předseda zastupitelského klubu Pirátů na Praze 6. 

 

Ačkoliv od instalace sochy uběhly už téměř čtyři dekády, veřejná debata i dění okolo sochy zůstává stále živé. Koněvův pomník se rovněž stává obětí vandalismu. Naposledy byla socha pomalována barvou ve druhé polovině letošního srpna. V roce 2015 a následně také v roce 2018 ji opatřila radnice tabulkami ve světových jazycích věnovanou Koněvovým činům.

> „Kromě podílu na osvobození části Československa má Koněv na svědomí krvavé rozdrcení protikomunistického povstání v Maďarsku, či se podílel na stavbě berlínské zdi. Konkrétně z dnešního území Prahy 6 pak jednotky SMERŠ pod jeho velením unesly po osvobození československé občany ruského původu do sibiřských gulagů,“ připomíná Jiří Hoskovec, zastupitel za Piráty na Praze 6.

 

> „Kovovou sochu Koněva už očistili. Jestli se to samé někdy podaří i u toho historického zůstává otázkou. Otázkou, na kterou by měli odpovědět v referendu sami Pražané,“ říká poslanec a obyvatel Prahy 6 Jan Lipavský s tím, že myšlenku spoluúčasti obyvatel na rozhodování podporuje. „Návrh jde ruku v ruce s dlouhodobou strategií Pirátské strany dělat politiku transparentnější a pro lidi více přístupnější,“ uzavírá Lipavský.
