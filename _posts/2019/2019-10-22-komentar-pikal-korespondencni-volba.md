---
date:         2019-10-22
category:     blog
tags:         celostátní digitalizace volby
layout:       post
title:        "Komentář Vojtěcha Pikala: Vláda konečně začala řešit korespondenční volbu prosazovanou Piráty"
image:        /assets/img/articles/2019/vojtech-pikal.jpg
author:       Vojtěch Pikal
---



Praha, 22. října 2019 - Vláda konečně započala práci nad dlouho slibovaným a odkládaným volebním kodexem. Ten obsahuje také návrh na zavedení korespondenční volby v zahraničí nebo zjednodušení žádostí o voličské průkazy. S Piráty korespondenční volbu i zjednodušení žádostí prosazujeme dlouhodobě a vláda do této doby všechny pirátské snahy odmítala. V pátek jsme se však dočkali toho, že byl do legislativního systému vlády nahrán návrh zákona o správě voleb, který má mj. zavést právě korespondenční volbu. Dále má sjednotit právní úpravu okrskových volebních komisí, podávání kandidátních listin, seznamu voličů, soudního přezkumu voleb a další záležitosti. 

Piráti na chybějící korespondenční volbu dlouhodobě upozorňují a v tomto období dvakrát spolupředložili návrh na její zavedení. V minulosti voličům opakovaně nabízeli pomoc s obstaráním volebních průkazů, jejichž vyřízení je v současné době poměrně náročné. Při parlamentních volbách v roce 2017 Piráti vyřídili na vlastní náklady téměř tisíc voličských průkazů. 
