---
date:         2019-12-18
category:     blog
tags:         komentář sněmovna 
layout:       post
title:        "Lipavský: Šíření poplašných zpráv a nenávisti je trestné, podáváme trestní oznámení na Aeronet"
image:        /assets/img/articles/2019/jan-lipavsky1.jpg
author:       Jan Lipavský
---



Praha, 18. prosince 2019 – Anonymové z dezinformačního severu Aeronet pošpinili památku obětí tragédie ve Fakultní nemocnici Ostrava. Pokud pominu zcela nevkusné popisy místa neštěstí, dopustili se autoři i trestného činu. V textu se zcela pomýleně snaží hledat spojitosti mezi židovským obyvatelstvem a pachatelem vražd. Zveřejněním tohoto článku se Aeronet dopustil šíření poplašné zprávy a šíření nenávisti vůči náboženské menšině. Obojí je v Česku protiprávní. Za stejně nechutné považuji dlouhodobé snahy tohoto severu podkopat důvěru lidí ve státní instituce, jako jsou policie či nemocenská zařízení. Přitom právě policisté i lékaři v Ostravě předvedli zcela nedocenitelnou práci. Článek je smutným a výjimečně odpudivým příkladem této dlouhodobé strategie. Text je společensky nebezpečný, a proto jsme se rozhodli podat na server Aeronet trestní oznámení. To obsahuje jednak podrobný rozbor dezinformačního článku, nicméně rovněž i všechny dostupné informace o pozadí neslavně proslulého dezinformačního portálu Aeronet. Předpokládám, že kriminalisté se budou věnovat zejména vypátrání případných pachatelů či organizované skupiny, k čemuž jsme v trestním oznámení nastínili několik cest.
