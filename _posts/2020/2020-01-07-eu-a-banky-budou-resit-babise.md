---
date:         2020-01-07
category:     blog
tags:         vláda kontrola-moci-a-mocných
layout:       post
title:        "Komentář senátora Lukáše Wagenknechta: Banky a Evropská komise budou řešit možné porušení pravidel proti praní špinavých peněz společností premiéra Babiše"
image:        /assets/img/articles/2019/wagenknecht98.png
author:       Lukáš Wagenknecht
---


Praha, 7. ledna 2020 - S ohledem na závěry Evropské komise ke střetu zájmů premiéra Andreje Babiše jsem se rozhodl získat informaci, jak se evropské banky v různých zemích EU – konkrétně Německa, Rakouska a Slovenska –  vypořádaly s nesrovnalostmi v uvádění skutečného majitele holdingu Agrofert. Evropská komise není první, kdo měl machinace s uváděním skutečného majitele holdingu odhalit. Podle evropské směrnice proti praní špinavých peněz musí být veškeré vlastnické struktury včetně skutečných majitelů kontrolovány bankami již při založení účtu společnosti. Stejně tak musí banky průběžně kontrolovat změny v takové struktuře. Pokud by se zjistilo, že banky či národní dozorové orgány neměří bankám a holdingu stejným metrem, a informace o skutečných majitelích holdingu se v jednotlivých zemích liší či jsou uváděny nesprávně, měla by Evropská komise zasáhnout a zajistit jednotné uplatňování pravidel proti praní peněz.
