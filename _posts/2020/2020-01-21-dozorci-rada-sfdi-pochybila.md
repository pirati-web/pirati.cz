---
date:         2020-01-21
category:     blog
tags:         sněmovna celostátní doprava
layout:       post
title:        "SFDI vědomě pochybil při vypsání zakázky na e-shop, dozorčí rada by měla být odvolána"
image:        /assets/img/articles/2019/ondrej-profant1.jpg
author:       Ondřej Profant
---
 
Praha, 21. ledna 2020 - Státní fond dopravní infrastruktury při vypsání zakázky na e-shop na elektronické známky vědomě obešel Centrum dopravních informačních systémů Ministerstva dopravy ČR. Jako jednu z podmínek uvedl nutnost bezpečnostní prověrky. Tím a dalšími nekompetentními kroky zakázku výrazně prodražil. Na základě toho jsem dnes navrhnul zařazení bodu na jednání Poslanecké sněmovny, kterým je odvolání Dozorčí rady SFDI. Koaliční většinou nebyl ale tento návrh přijat a vládní poslanci tak přikryli pochybení SFDI.

Výsledná částka tendru činí neuvěřitelných 400 milionů korun za software. Další stovky milionů má stát prodejní síť, což přiznává i sám premiér Andrej Babiš. Skandální pochybení již stálo místo ministra dopravy Vladimíra Kremlíka. Krom toho ale selhala i Dozorčí rada SFDI, která o projektu věděla už od svého zasedání 13. března 2019. Právě proto jsem projednání bodu o odvolání Dozorčí rady SFDI chtěl zařadit na jednání pléna Sněmovny, vládní poslanci ale neprojevili vůli. Součástí agendy SFDI je přitom právě zamezení podobnému průběhu zakázek.
