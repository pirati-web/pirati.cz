---
date:         2020-01-30
category:     blog
tags:         vláda doprava
layout:       post
title:        "Komentář Ondřeje Profanta: Ministr Havlíček dnes přislíbil, že plošné šmírování kvůli dálničním známkám nebude"
image:        /assets/img/articles/2020/profant.jpg
author:       Ondřej Profant
---


Praha, 30. ledna 2020 - Při dnešní interpelaci ministra dopravy Karla Havlíčka ve věci elektronické dálniční známky jsem zdůraznil, že plošné šmírování nemá žádný právní základ. S Piráty se dlouhodobě stavíme za ochranu soukromí občanů, jsem proto rád, že ministr Havlíček ve své odpovědi přislíbil, že systém nebude sloužit k plošnému sledování obyvatel. To je jednoznačně dobrá zpráva, budu nicméně zakázku dále sledovat, aby nezůstalo jen u slov. 

 

Na hrozbu plošného šmírování jsme upozornili s Piráty již na začátku tohoto týdne. Opět chci však zdůraznit, že informační systém, ve kterém jsou evidovány informace o dálničních známkách, vůbec nepotřebuje uchovávat snímky SPZ, ani informace o pohybu a průjezdu jednotlivých aut. Zpracování a uchovávání takových informací by tedy bylo nezákonné.

 

Dále jsem se ptal na odpovědnost lidí ze státního fondu dopravní infrastruktury, kteří jsou za zpackanou zakázku s falešnou bezpečnostní záminkou odpovědni. Stejně tak jsem se zeptal, zda bývalý ministr Vladimír Kremlík zůstane v resortu. Na tyto dvě otázky již ministr neměl jednoznačnou odpověď.

 

* [Celá interpelace](https://youtu.be/skXC5tS0gMM) na ministra dopravy Karla Havlíčka
