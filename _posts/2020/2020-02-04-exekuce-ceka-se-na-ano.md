---
date:         2020-02-04
category:     blog
tags:         sněmovna legislativa exekuce
layout:       post
title:        "Na přidělování exekucí soudem je shoda. Čeká se na ANO"
image:        /assets/img/articles/2019/lukas-kolarik.jpg
author:       Mediální odbor
---


Praha, 4. února 2020 – Vyjednávání o změnách v exekucích je v horké fázi. Shoda je na zvýšení nezabavitelného minima, zastavování marných exekucí, vzniku chráněného účtu a zavedení zásady 1 dlužník = 1 exekutor. Piráti po schůzce s premiérem Babišem finalizují podobu komplexního pozměňovacího návrhu, který má spojit to nejlepší z vládní a poslanecké novely. 

> „Dnes jsme se na podvýboru pro exekuce shodli na zásadních změnách Exekučního řádu, ale debata o přidělování exekucí stále probíhá. Princip přidělování nezávislým soudem podporuje většina poslaneckých klubů a několik dalších jednotlivců. Vládní návrh kumulující exekuce u exekutorů podivně vybraných prvním věřitelem naopak naráží na odpor,” uvádí Kolářík, člen sněmovního podvýboru pro exekuce a autor poslanecké novely. 

Premiér Andrej Babiš na schůzce s Piráty na konci ledna slíbil, že se bude pirátským návrhem zabývat. Další schůzka se má uskutečnit v závěru února. 

> „Teď se čeká na ANO, až si to proberou na poslaneckém klubu. Mají na výběr mezi původním návrhem Ministerstva spravedlnosti a jeho vylepšenou kopií. My jsme sehnali podporu napříč Sněmovnou, ale oni mají počty. Jakmile se rozhodnou, můžeme konat,” uzavírá Kolářík.
