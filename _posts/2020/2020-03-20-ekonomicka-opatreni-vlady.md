---
date:         2020-03-20
category:     blog
tags:         celostátní vláda finance
layout:       post
title:        "Komentář Mikuláše Ferjenčíka: Vláda přistoupila na ekonomická opatření navržená Piráty, přikročí i k dočasnému omezení odvodů za zaměstnance firem a OSVČ?"
image:        /assets/img/articles/2020/ferjencik.jpg
author:       Mikuláš Ferjenčík
authorId: mikulas.ferjencik
--- 


Praha, 20. března 2020 – Vláda po svém čtvrtečním jednání oznámila přijetí dalších opatření, která mají zmírnit ekonomické dopady související s probíhajícím šířením nákazy koronavirem. Jedná se o kroky, které [Piráti navrhli](https://www.pirati.cz/tiskove-zpravy/firmy-soukromnici-leky-pirati-prichazeji-s-radou-navrhu-vlade.html) vládě začátkem týdne, a sice o hrazení nákladů na zaměstnance státem, zavedení ošetřovného pro zaměstnance, možnost bezúročných půjček pod půl milionu korun a posílení kurzarbeitu, tedy zvýšení podílu státu na mzdových nákladech zaměstnanců, pro které není práce. Oceňujeme, že vláda projevila ochotu přistoupit na námi navržená opatření, která pomohou desítkám tisíc živnostníků i zaměstnancům v nelehké situaci.

 

Dále jsme navrhli zastavení povinných odvodů živnostníků bez příjmů a omezení odvodů z práce zaměstnanců firem. Vzhledem k přetrvávajícím omezením je žádoucí, aby vláda přijala i tyto zbývající body, které mají zabránit masivnímu ukončování podnikání a propouštění zaměstnanců v provozech, kterých se aktuální situace kriticky dotýká. Věříme, že vláda bude nadále k našim návrhům přistupovat konstruktivně.

 

Další setkání opozice se zástupci vlády proběhne v úterý, příslušným ministrům své návrhy zasíláme průběžně. 
