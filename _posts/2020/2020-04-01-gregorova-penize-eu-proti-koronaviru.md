---
date:         2020-04-01
category:     blog
tags:         koronavirus evropská-unie
layout:       post
title:        "Markéta Gregorová: Jak je to s těmi penězi od EU proti koronaviru?"
image:        /assets/img/articles/2020/gregorova.jpg
author:       Mediální odbor
--- 


Díky panu europoslanci za SPD, který hlasoval proti, se již začala šířit informace o tom, že EU poskytne na boj proti koronaviru finanční pomoc – konkrétně cca 37 miliard EUR. Jak ale tento balíček bude rozdělen? A kdo to zaplatí? Od toho vás o tom informovat jsou tady zase jiní europoslanci.
 
Peníze uvolní jedna z institucí EU, Evropský investiční fond (EIF). Peníze se uvolňují do bank; v likviditě na zajištění podpory pro menší a střední podniky; a na půjčky, aby to podniky – a tedy ekonomika – ustála. Zároveň mohou být použity pro nemocnice a na nákup zdravotnických a ochranných pomůcek. Zdraví má vždy přednost, v té oblasti však národní státy moc pravomocí EU nesvěřily. Ta se teď proto zaměřuje především na přeshraniční koordinaci a finanční injekce, aby dlouhodobé následky pandemie na naše životy a společnost byly co nejmenší.
 
Evropský investiční fond bere finance z běžného rozpočtu EU a kohezních fondů, všechny členské země se tedy podílely na jeho financování.
 
Které tedy ale dostanou kolik peněz? Proč například Polsko má dostat až násobně větší podíl, než Itálie?
 
Právě proto, že Polsko do kohezních fondů v posledních šesti letech přispělo nejvíce. To však neznamená, že Itálie ostrouhá – obdrží 853 milionů EUR v likviditě a 1,46 miliardy EUR z rozpočtu EU. Zároveň tento systém poměrného rozložení nebrání soudržnosti. Itálii (i dalším) bude na základě jejich žádosti a situace umožněno čerpat z 9 miliard EUR neurčených kohezních peněz. Jelikož v daném období šesti let zároveň přispívala do daných fondů i Velká Británie, může obdržet také svůj podíl, ačkoli na konci ledna opustila Evropskou unii.
 
Pokud by vás zajímalo, kdo jsou zprostředkovatelé EIF v České republice, můžete se podívat na tento [seznam](https://www.eif.org/what_we_do/where/cz/index.htm). Kolik můžeme čerpat my i další země se dozvíte v tabulce níže. Nebojte se angličtiny, podle italského příkladu výše si snadno částky rozdělíte. A nebojte se ptát – Evropská unie i europoslanci jsou tu pro vás (nejen) v těchto náročných časech.

