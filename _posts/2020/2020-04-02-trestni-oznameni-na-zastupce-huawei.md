---
date:         2020-04-02
category:     blog
tags:         koronavirus kontrola-moci-a-mocných
layout:       post
title:        "Pirátský poslanec Lukáš Černohorský podává trestní oznámení na obchodního zástupce Huawei v kauze dezinfekce prostor MČ Prahy 8"
image:        /assets/img/articles/2020/cernohorsky1.jpg
author:       Mediální odbor
--- 

 
 

Praha, 2. dubna 2020 – Pirátský poslanec Lukáš Černohorský podal trestní oznámení na obchodního zástupce Huawei Juraje Pavola v kauze dezinfekce veřejných prostor na Praze 8. Dle informací a nahrávek zveřejněných portálem Seznam Zprávy tato osoba požádala o úplatek pro sebe a radního MČ Praha 8. Došlo k tomu v souvislosti se zakázkou na dezinfekci veřejných prostor. „Považují takové jednání v době pandemie za zrůdnost, a proto je moji občanskou povinností upozornit na všechny dostupné informace v této kauze Vrchní státní zastupitelství v Praze,” komentuje podání oznámení pirátský poslanec Lukáš Černohorský.  

Kauza se týká veřejné zakázky na dezinfekci veřejných prostor, o kterou měla zájem MČ Praha 8. Trestní oznámení míří nejenom na obchodního zástupce Huawei Juraje Pavola, ale i další neznámé osoby. Článek totiž popisuje a dokládá pořízenými nahrávkami, že “provize” za zařízení zakázky na dezinfekci prostor městské části či základních škol vyjednával Juraj Pavol nejenom pro sebe, ale rovněž pro radního MČ Prahy 8 Josefa Slobodníka zastupujícího ODS a Svobodné. MČ Praha 8 se následně ve svém vyjádření od aktivit Juraje Pavola distancovala. Nahrávka dále dokládá, že na konci jednání Juraj Pavol doporučil smazání neformální emailové komunikace, aby byly zničené možné důkazy.

> „V této kauze mohlo dojít ke spáchání trestného činu podplácení a porušení povinnosti při správě cizího majetku. V době pandemie jsou skutečně rozvolněná pravidla při zadávání veřejných zakázek, čehož ovšem nelze zneužívat k vlastnímu obohacení. Takové jednání je nejenom hrubě nedůstojné, ale patrně i za hranou zákona,” dodává pirátský poslanec z Prahy 8 Ondřej Profant.

