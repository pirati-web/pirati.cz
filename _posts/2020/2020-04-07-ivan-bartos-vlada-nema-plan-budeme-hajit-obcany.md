---
date:         2020-04-07
category:     blog
tags:         koronavirus kontrola-moci-a-mocných legislativa
layout:       post
title:        "Komentář Ivana Bartoše: Vláda odmítla představit plán boje s epidemií. S Piráty budeme nadále hájit zájmy všech, kterých se krize dotýká"
image:        /assets/img/articles/2020/ivan-rouska-snemovna.jpg
author:       Ivan Bartoš
--- 



Praha, 7. dubna 2020 - Vláda dnes odmítla veřejnosti i opozici představit transparentní plán boje s epidemií koronaviru. Sněmovna smetla i naše usnesení, v němž jsme vládu žádali o přípravu materiálu až do 20. dubna, tedy s dostatečnou časovou rezervou na přípravu. Vláda tak dnes ponechala maloobchodní prodejce, poskytovatele služeb, firmy, osoby samostatně výdělečně činné, samoživitelky a mnohé další napospas nesystematickým a často protichůdným rozhodnutím čelních představitelů státu. 

S Piráty se samozřejmě nevzdáváme. Budeme dál nabízet řešení, přinášet konkrétní návrhy a snažit se, aby současný stav nouze a celá epidemie dopadla na naše občany co možná nejméně. Piráti chtějí efektivní řešení epidemie založené na datech a chytrých řešeních tak, abychom naši zemi nevystavili velkým ekonomickým otřesům a zároveň ochránili nejrizikovější skupiny obyvatel jako jsou senioři či nemocní. U nemocných je třeba efektivně a přesně zjistit, s kým se stýkali. Dělejme to chytře, použijme k tomu dostupná mobilní a bankovní data se souhlasem nemocných, tzv. chytrou karanténu. Tak budeme moci rychle uvolnit plošná opatření a ekonomicky zajistit fungování naší země.



* Co jsme všechno navrhovali a udělali v době koronavirové epidemie? Sledujte náš web **[koronavirus.pirati.cz](https://koronavirus.pirati.cz)**.
