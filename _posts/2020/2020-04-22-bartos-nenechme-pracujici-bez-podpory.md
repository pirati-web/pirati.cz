---
date:         2020-04-22
category:     blog
tags:         koronavirus sněmovna finance
layout:       post
title:        "Komentář Ivana Bartoše: Lidé, kteří poctivě pracovali, nesmí zůstat bez podpory státu"
image:        /assets/img/articles/2020/tk-22-4.jpg
author:       Ivan Bartoš
---


Praha, 22. dubna 2020 - V pomoci, kterou stát poskytuje lidem, kteří vlivem epidemie přišli o svůj příjem, je stále mnoho nespravedlnosti a podpora je v často zcela nedostatečná. S Piráty chceme podpořit dohodáře, dnes tedy opět předložíme návrh na zavedení kompenzačního bonusu ve výši 15 tisíc korun pro lidi pracující na DPP A DPČ. Lidé, kteří poctivě pracovali, přece nesmí zůstat na holičkách, bez podpory ze strany státu. 


V Česku je téměř 150 tisíc lidí, kteří pracovali na dohodu a nedostali ošetřovné ani kompenzační příspěvek. S Piráty chceme situaci změnit a našimi návrhy těmto nejrizikovějším skupinám pomoci. Jedná se o lidi, kteří jsou často doma s dětmi, a kvůli tomu si nemohou ani shánět další práci. Nefungují ani dávky mimořádné pomoci, protože je zhruba polovina lidí vůbec nedostane, případně s velkým zpožděním. Proto dnes opět podáme pozměňovací návrh na zavedení kompenzačního bonusu i pro dohodáře, kteří zároveň odváděli odvody, a to na kompenzaci ve výši 300 Kč/den, tedy 15 tisíc korun za ten měsíc a půl. 


Chceme také podpořit OSVČ podnikající na vedlejší činnost, kteří o bonus přišli kvůli zaměstnaneckému úvazku. Stejně tak navrhujeme jednorázový bonus pro jednatele s.r.o., kteří jsou vyňati z kurzarbeitu.
