---
date:         2020-04-22
category:     blog
tags:         koronavirus sněmovna zahraničí
layout:       post
title:        "Piráti posílají vládě výzvu pro zavedení výjimky na vycestování studentů. Podpoří také ústavní stížnost na zákaz vycestování z ČR"
image:        /assets/img/articles/2019/wagenknecht-bartos.jpg
author:       Mediální odbor
---


Praha, 22. dubna 2020 - Piráti dnes odesílají premiérovi Andreji Babišovi a ministru Janu Hamáčkovi výzvu týkající se zavedení výjimky vycestovat pro stáže, studijní pobyty a kulturně-vědeckou činnost, kterou iniciovala Asociace agentur pro dlouhodobé zahraniční pobyty. Piráti se zároveň přidají k ústavní stížnosti na zákaz vycestování z ČR, téměř nepropustné uzavření hranic jsou podle nich neadekvátní. Věří, že pokud budou po návratu zpět do země dodržena jasná opatření, není zákaz na místě.

> „Pokud se státy rozhodnou lidi za určitých podmínek na své území vpustit, měla by jim ČR umožnit vycestovat. Pokud dodržíme platná opatření po návratu, včetně chytré karantény, musí mít naši občané možnost odjet ze země,” komentuje Bartoš a dodává: „Dnes předávám premiérovi Babišovi a ministru Hamáčkovi výzvu Asociace agentur pro dlouhodobé zahraniční pobyty, kterou podpořil pirátský poslanecký klub. Ta se týká žádosti o umožnění výjimky vycestovat pro stáže, kulturně-vědeckou činnost, studijní pobyty na středních školách a univerzitách pro naše studenty. Při dodržení podmínek není důvod tyto vzdělávací pobyty omezovat. Vzdělání a zahraniční zkušenost bude důležitým pilířem vyvedení z krize.”

> „Vláda nesmí nadále zneužívat nouzový stav. Místo logických a efektivních opatření jsme svědky bezbřehých plošných zákazů. Uzavřené hranice pro vycestování našich občanů jsme měli naposledy za komunismu. Je to nejenom nesmyslné ale také protiústavní. Vládní restrikce postrádá jakoukoliv logiku a není ani dostatečně odůvodněna. Proto podpořím připravovanou ústavní žalobu kolegy senátora Davida Smoljaka,” říká pirátský senátor Lukáš Wagenknecht. 
