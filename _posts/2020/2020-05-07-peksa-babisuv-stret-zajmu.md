---
date:         2020-05-07
category:     blog
tags:         evropská-unie kontrola-moci-a-mocných
layout:       post
title:        "Peksa: Babišův střet zájmů je jasný každému"
image:        /assets/img/articles/2019/mikulas-peksa-eu.jpg
author:       Mediální odbor
---  
 

Praha, 7. května 2020 - Mlžení, vytáčky, urážky - to jsou reakce premiéra na zjištění výboru Evropského parlamentu ve věci jeho střetu zájmů. Situace je ale křišťálově jasná – Andrej Babiš nemůže rozhodovat o evropských dotacích dokud je jejich konečným beneficientem.

> „Situace je opravdu velmi jednoduchá a chápe ji každý. Evropská unie do České republiky posílá dotace a ty vláda rozděluje jednotlivým příjemcům. Andrej Babiš se v Evropské radě podílí na rozhodování o směřování dotací, na úrovni České republiky si je hlídá jako předseda vlády a nakonec si je užívá jako finální příjemce peněz v holdingu Agrofert. To je přímo ukázkový střet zajmů,“ uvádí pirátský europoslanec a člen výboru CONT, který se kontrolní mise účastnil, Mikuláš Peksa. 

> Řešení je podle něj stejně jednoduché, jako je jasný střet zájmů. „Andrej Babiš se nesmí podílet na rozhodování Evropské rady nebo nesmí být předsedou vlády anebo nesmí být finálním příjemcem holdingu Agrofert. Tak jednoduché to je a žádné mlžení mu z jeho střetu zájmů nepomůže,“ dodává Peksa.

* [Infografika](https://pirati.cz/assets/pdf/dotace-eu.png)

