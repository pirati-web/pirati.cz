---
date:         2020-05-14
category:     blog
tags:         evropská-unie zahraničí koronavirus finance
layout:       post
title:        "Pět podmínek pro zisk dotací pro obnovu"
image:        /assets/img/articles/2019/mikulas-peksa-eu.jpg
author:       Mediální odbor
---  



Praha, 14. května 2020 - Evropský parlament v těchto dnech hlasuje o podobě budoucího plánu opatření na minimalizaci dopadů koronavirové pandemie (tzv. Recovery plan). V rámci tohoto plánu budou členským státům vypláceny miliardy eur.

> „Je zcela zásadní, aby tyto prostředky byly transparentně přiděleny a neskončily na účtech různých svěřenských fondů a podobně. Piráti proto v souladu s vlastní frakcí Greens/EFA navrhují pět zásadních pravidel, která by měla příjem jakýchkoli prostředků podmiňovat,“ uvádí pirátský eruoposlanec Mikuláš Peksa.

**5 podmínek:**

* Všechny velké podniky, které mají místo podnikání v několika zemích, musí zveřejňovat údaje týkající se globálního rozdělování příjmů, zisků, zaplacených daní a hospodářské činnosti mezi daňovými jurisdikcemi, ve kterých jsou tyto podniky činné.

![Zásady podnikání](https://pirati.cz/assets/img/articles/2020/zverejnovani-prijmu.jpeg)

Důvod: Unijní finanční podpora musí být rozdělena mezi státy férově. Není přípustné, aby se čerpání optimalizovalo následným přelivem prostředků mezi jednotlivými podniky v různých státech.

* Žádné dotace pro firmy v daňových rájích.

![](https://pirati.cz/assets/img/articles/2020/danove-raje.jpeg)

Důvod: Společnosti, které neodvádí daně v Evropě, neměly by ani čerpat její dotace.

* Stop výplatám dividend, bonusů a zpětnému odkupu akcií min. na dva roky (resp. do konce krize).

![Stop výplatám dividend a bonusů](https://pirati.cz/assets/img/articles/2020/vyplaty-dividend.jpeg)

Důvod: Firmy se nesmí stát "průtokovým ohřívačem dotací“. Dotace nyní musí sloužit zejména investicím, nikoli vylepšování cash-flow akcionářů.

* Přijetí zásad OSN v oblasti podnikání a lidských práv a přijetí evropské směrnice o neúčetním výkaznictví.

![Zásady podnikání OSN](https://pirati.cz/assets/img/articles/2020/zasady-podnikani.jpeg)

Důvod: Evropské peníze musí směřovat pouze do etického podnikání, které zaručuje dodržování lidských práv a poskytuje veřejnosti jasný plán, jak společnosti plánují dostát své povinnosti náležité péče v kontextu environmentálních, sociálních a lidských práv ve všech fázích dodavatelského řetězce.

* Přijetí pravidel proti zneužívání. 

![Pravidla proti zneužívání](https://pirati.cz/assets/img/articles/2020/proti-zneuzivani.jpeg)

Důvod:Pokud bude u podniků, které veřejné prostředky obdrží později zjištěno, že výše zmíněné požadavky neplní, bude od nich vymáhána náhrada těchto prostředků.
