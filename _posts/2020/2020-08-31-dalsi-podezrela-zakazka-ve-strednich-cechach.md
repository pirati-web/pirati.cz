---
date:         2020-08-31
category:     blog
tags:         zdravotnictví kontrola-moci-a-mocných
layout:       post
title:        "Piráti upozornili na další podezřelou zakázku na Středočeském kraji"
image:        /assets/img/articles/2020/jiri-snizek.jpg
--- 



Praha, 31. srpna 2020 – Podle zjištění středočeských Pirátů nakoupil Středočeský kraj resuscitační sady skládají se z AED (automatický externí defibrilátor) a chemického generátoru kyslíku za téměř 10 milionů korun. Používání chemického vyvíječe kyslíku během kardiopulmonární resuscitace nebo první pomoci přitom v roce 2018 Česká resuscitační rada jednoznačně odmítla ve stanovisku, které si vyžádalo Ministerstvo zdravotnictví. „Souprava obsahuje zařízení, které ve stanovisku z 14. února 2018 vyhodnotila nejvyšší odborná autorita v České republice jako naprosto nevhodné, v rozporu s platnými postupy, a dokonce potenciálně nebezpečné,“ uvedl ke kauze Jiří Snížek, kandidát Pirátů na hejtmana. 

Celý text jednomyslného stanoviska výboru České resuscitační rady, ve které je i zástupce Zdravotnické záchranné služby Středočeského kraje, je přílohou otevřeného dopisu určeného hejtmance Středočeského kraje Jaroslavě Pokorné Jermanové (ANO), který dnes podal na podatelnu úřadu Jiří Snížek.

> „Práci hejtmanky Pokorné Jermanové sleduji už delší dobu. Její zoufalé působení v čele kraje, které provazí jedna kauza za druhou, považuji za naštěstí pro celý kraj. V případě uvedeného generátoru kyslíku dokonce za nebezpečné pro žáky středočeských škol,“ shrnul záležitost předseda Pirátů Ivan Bartoš.

> „Za velmi nebezpečné pak považujeme i to, že předmětná sada je označena piktogramy, které jsou v rozporu s platnými postupy pro resuscitaci,“ dodal Petr Tomáš, pirátský zdravotnický specialista a školitel první pomoci a resuscitace.

Piráti otevřeným dopisem vyzvali hejtmanku, aby zajistila:

1. Okamžité stažení všech 149 chemických generátorů kyslíku z předmětných resuscitačních sad, nejlépe do začátku školního roku, nejpozději pak do konce září 2020;

2. informovaní všech organizací, které sadu obdržely, o správných postupech resuscitace v souladu s doporučenými postupy Evropské resuscitační rady GL 2015;

3. zveřejnění jmen osob zodpovědných za vypsání nadlimitní veřejné zakázky na odborně nesmyslnou resuscitační sadu s chemickým generátorem kyslíku;

4. prověření příslušné veřejné zakázky jako celku;

5. vymáhání škody.

 

[Scan otevřeného dopisu](https://pirati.cz/assets/img/articles/2020/Otevreny_dopis_Piratu_ScK.jpeg) a [stanovisko výboru České resuscitační rady](https://pirati.cz/assets/pdf/Stanovisko-crr-k-chemickemu-vyvijeci-kysliku.pdf).
