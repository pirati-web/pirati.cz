---
date:         2020-09-16
category:     blog
tags:         koronavirus sněmovna vláda kontrola-moci-a-mocných
layout:       post
title:        "Sněmovna odmítla návrhy ke koronaviru. Měly přitom zvýšit ochranu obyvatel"
image:        /assets/img/articles/2020/michalek-rouska.jpg
---


Praha, 16. září 2020 – Sněmovna dnes smetla ze stolu všechna pirátská usnesení, ve kterých se Piráti snažili zavázat vládu, aby konala ve věci zhoršující se situace ohledně koronaviru. Česko čelí druhé vlně epidemie, vláda ale dosud nezajistila adekvátní ochranu obyvatelstva, nákaza se šíří a v zemi vládne chaos. Nejen, že vláda nesplnila většinu červnových usnesení Sněmovny, předložených Piráty, zavazující ji k opatřením pro prevenci druhé vlny pandemie, smetla i dnešní pokus předsedy poslaneckého klubu Pirátů Jakuba Michálka o nápravu situace a zavázání vlády konat ve prospěch zdraví občanů ČR. 

> „Poděkovali jsme všem lékařům, sestrám, laborantům a pracovníkům, kteří se podílejí na řešení krize. Vláda ale ohrožuje lidi tím, že pouze reaguje a u pandemie je třeba myslet dopředu. Celý ten opruz, který bude kolem roušek, karantény a zavírání ekonomiky, jde do značné míry na hlavu vlády. Tváří se, že to řídí, ale počty nakažených explodují. Zanedbalo se jednání epidemiologické komise, není krizový štáb, je znemožněna kontrola. Vláda odmítla naše konstruktivní návrhy na rychlejší karanténu, záložní odběrová místa a dokonce i statistiky. Vůbec nevysvětlili, proč mění pravidla pro karanténu a my nechceme ohrozit bezpečnost. Česko potřebuje moderní přístup k řešení problémů,” uvedl předseda poslaneckého klubu Pirátů Jakub Michálek. 

Dnešní usnesení Pirátů zamítli poslanci hlasy ANO, SPD a 2 komunistů, u některých usnesení i ČSSD. Jediné usnesení Pirátů, které prošlo, vyjadřuje poděkování pracovníkům, kteří se podílejí na řešení nákazy.


Všechna navrhovaná pirátská usnesení naleznete [zde](https://www.pirati/assets/pdf/Návrhy usnesení_Piráti.pdf)
.
