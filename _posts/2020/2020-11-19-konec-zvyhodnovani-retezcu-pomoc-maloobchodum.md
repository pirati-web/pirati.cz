---
date:         2020-11-19
category:     blog
tags:         koronavirus finance kontrola-moci-a-mocných
layout:       post
title:        "Stop zvýhodňování nadnárodních řetězců, Piráti prosadili usnesení zavazující vládu k narovnání podmínek pro fungování maloobchodu v době pandemie"
image:        /assets/img/articles/2020/bartos-kancl-rouska.jpg
author:       
---


Praha, 19. listopadu 2020 - Sněmovna dnes schválila pirátské usnesení, které ukládá vládě narovnání neférových podmínek vůči malým obchodům. Ty totiž musely doposud zůstat uzavřené s ohledem na epidemiologickou situaci, zatímco velké obchody a nadnárodní řetězce dál prodávaly například obuv či oblečení. To Piráti označili za nepřijatelné a vyzvali vládu k nápravě, což plénum potvrdilo. 

> „Za Piráty nám přišlo nehorázné, jakým způsobem vláda zvýhodnila velké obchody a supermarkety na úkor malých krámků a obchodníků. U maloobchodů přitom nikdy nebylo doloženo, že jsou významným epidemiologickým rizikem, vláda tak neměla k tomuto kroku žádný důvod. Proto jsme za Piráty navrhli usnesení, které by do 23. listopadu zajistilo ukončení této diskriminace a umožnilo provoz maloobchodních prodejen za dodržování stejných hygienických opatření. Teď je na vládě, aby se podle něj zařídila,” uvedl předseda Pirátů Ivan Bartoš s tím, že se tím předejde i velké koncentraci osob v supermarketech, která je skutečným rizikem z hlediska šíření nákazy. 

