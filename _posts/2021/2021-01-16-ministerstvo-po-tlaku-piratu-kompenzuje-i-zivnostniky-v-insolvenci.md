---
date:         2021-01-16
category:     blog
tags:         koronavirus finance
layout:       post
title:        "Kompenzace i pro živnostníky v insolvenci, za postojem Pirátů stojí i legislativa Evropské komise"
image:        /assets/img/articles/2021/lukas-kolarik00.jpg
author:       
---




 

Praha, 16. ledna 2021 – Poslanec Pirátů Lukáš Kolářík se v prosinci obrátil interpelací na ministryni financí Alenu Schillerovou s dotazem na důvod, proč Ministerstvo financí vyjímá živnostníky v insolvenci z čerpání kompenzace za ušlý zisk. Ministryně tehdy nepravdivě uvedla, že se jedná o pravidla Evropské komise, která takovou podporu neumožňují. Tým pirátských analytiků ovšem zjistil, že Evropská komise umožňuje čerpat dotace na základě tzv. institutu de minimis. Po tomto zjištění se na Ministerstvo financí obrátil poslanec Mikuláš Ferjenčík. Po vyjasnění podmínek, za nichž mohou spoluobčané v insolvenci čerpart kompenzace, začalo ministerstvo konat a podmínky upravilo. Proti interpretaci ministerstva se postavil i ombudsman Stanislav Křeček.

> „Ministerstvo financí se tváří, že nevědělo, že má možnost podpořit i osoby v insolvenci. Proč by ale měl živnostník, který prochází insolvencí, dostat další ránu od státu, který mu zavře podnikání a nepřizná žádné kompenzace? Navíc včerejší informace, že ministryně Schillerová vyjednala s Evropskou komisí výjimku, není pravdivá. V evropské legislativě je naopak explicitní výjimka pro osoby, kterým začala insolvence až v roce 2020. Jedná se o formu minimální podpory, která neohrozí narušení hospodářské soutěže,” upřesnil Lukáš Kolářík, pirátský poslanec a expert na dluhovou problematiku.

> „Vynechání osob v insolvenci z podpory je jedna z největších absurdit vlády v oblasti kompenzací. Doufám, že tuto chybu se do konce ledna podaří napravit,“ uvedl Mikuláš Ferjenčík, který komunikoval se zástupci ministerstva po tom, co jeho odborný tým na tuto nespravedlnost upozornil.

Do věci se vložila také kancelář ombudsmana, na nějž se obraceli žadatelé s tím, že je finanční úřad neformálně kontaktoval, aby žádost o kompenzační bonus stáhli. Přitom pouze když má žadatel rozhodnutí, získává možnost bránit se proti nepřiznání bonusu úřadem. Piráti proto apelují na živnostníky, aby na svých právech trvali a nenechali se přesvědčit o stažení své žádosti.
