---
date:         2021-01-29 
category:     blog
tags:         zdravotnictví evropská-unie koronavirus 
layout:       post
title:        "Kolaja: Dostatek vakcín pro Evropany musí být naší prioritou"
image:        /assets/img/articles/2021/marcel-kolaja00.jpg
author:       Marcel Kolaja
---




Brusel, 29. ledna 2021 – Konec vyvážení vakcín mimo Evropskou unii, dokud výrobci nedodrží své závazky. Taková pravidla má dnes v plánu navrhnout Evropská komise. Členské země tak budou moci případně zablokovat vývoz očkovacích vakcín. Postup podporuje místopředseda Evropského parlamentu za Pirátskou stranu Marcel Kolaja.

> „Pokud AstraZeneca nedostojí svým závazkům vůči Evropě, je zamezení vývozu jejich vakcín z Unie namístě. Evropská komise nesmí dovolit, aby AstraZeneca ohrozila životy evropských občanů tím, že bude upřednostňovat země mimo Unii na náš úkor," uvádí Kolaja.

Dnes zveřejněná pravidla by měla vejít v účinnost do března letošního roku. Unie očekává největší potíže se zásobováním vakcínami právě v průběhu následujících dvou měsíců.
