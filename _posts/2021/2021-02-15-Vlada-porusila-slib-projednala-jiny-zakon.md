---
date:         2021-02-15
category:     blog
tags:         koronavirus legislativa
layout:       post
title:        "Vláda porušila slib občanům. Odmítla projednat pandemický zákon Pirátů a STAN, který by nahradil nouzový stav a zaručil kompenzace občanům či lepší ochranu práv i svobod"
image:        /assets/img/articles/2021/jakub-michalek01.jpg
author:       
---



 

Praha, 15. února 2021 – Vláda porušila slib občanům, hejtmanům i opozici ohledně pandemického zákona. Místo projednání legislativy z dílny Pirátů a Starostů, která by zbytečně neomezovala práva či svobodu lidí, kontrolovala smysluplnost opatření a řešila kompenzace, se rozhodl kabinet předložit svou vlastní verzi. Ta je ovšem téměř totožná s návrhem, který poslanci odmítli již na jaře. A to právě z důvodu, že vládní návrh vůbec nezohledňoval odškodnění, odůvodněnost nařízení a koncentroval moc do rukou kabinetu a ministra zdravotnictví bez parlamentní kontroly. 

> „Je to od vlády podraz na občany, protože předložila téměř doslovně okopírovaný text, který poslanci již v květnu odmítli projednat. A měli dobrý důvod – ve vládní verzi chybí narozdíl od té naší parlamentní kontrola, která by zajištovala odůvodněnost opatření. Neřeší se v ní kompenzace pro poškozené, lepší ochrana lidí proti nesmyslným zákazům před soudem. Není tam ani covidové testování na pracovištích nebo rozumnější nastavení trestů tak, aby neplatily zvýšené tresty za činy nesouvisející s pandemií,“ uvedl Jakub Michálek, šéf poslaneckého klubu Pirátů.

> „Již v lednu jsme přitom předložili vládě náš kvalitně zpracovaný návrh pandemického zákona, který vše zmiňované obsahuje. Ten by tolik neomezoval práva či svobodu lidí, ale naopak pomohl efektivně řešit pandemii a byl jí takříkajíc šitý na míru. Vláda se bohužel opět rozhodla jít proti zájmu občanů a tlačit svou vlastní verzi. I když slíbila, že bude konečně opozici či hejtmanům naslouchat a zapracuje na zlepšení svého přístupu v boji s krizí, kde zatím zcela selhává,“ dodal Michálek.



**Pirátská verze pandemického zákona stojí na několika základních bodech:**

a.                Podobně jako v Německu a Rakousku se zavádí pandemický stav schvalovaný a ukončovaný Sněmovnou, během kterého lze vydávat mírnější opatření po skončení nouzového stavu.  

b.               Zákon zavede nutnost odůvodnit každé jednotlivé opatření a popsat jeho přínos. To sice platí i dnes, s výjimkou opatření vydávaných vládou, ale reálně to není vymahatelné. Po schválení našeho návrhu by bylo.

c.                Bude zde garance férového a jasného postupu náhrady škody pro každé jednotlivé opatření – povinně ze zákona.

d.               Nově bude mít občan, který se bude cítit opatřením neprávem poškozen, možnost obrátit se rychle na Nejvyšší správní soud.

e.               Bude možné převést úředníky bez práce dočasně do krajských hygienických stanic.

 

**Plnou verzi návrhu pandemického zákona Pirátů a Starostů můžete najít [ZDE](https://www.pirati.cz/assets/pdf/Pandemicky%CC%81_za%CC%81kon.pdf?fbclid=IwAR2aNq9WAspcS8AWIO0-R2jAQVqHmigH6vhK0IhzFitUYQYqkBIaClleiJg).**
