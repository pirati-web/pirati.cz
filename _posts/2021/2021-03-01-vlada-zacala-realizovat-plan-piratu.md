---
date:         2021-03-01
category:     blog
tags:         vláda koronavirus
layout:       post
title:        "Vláda vyslyšela volání Pirátů. Zvýšila nemocenskou pro lidi v karanténě a zavedla testy ve firmách"
image:        /assets/img/articles/2020/ferjencik-richterova.jpg
author:       
---

 

Praha, 1. března 2021 – Pozdě ale přece, vláda na své dnešní schůzi schválila Piráty dlouho prosazovaný motivační příspěvek pro občany v karanténě a izolaci, povinné testování ve firmách a zavedení homeofficu. Právě zavedení příspěvku ve výši sto procent nemocenské má lidi motivovat zůstávat v případě rizika nákazy doma a hlásit kontakty. Zvýšení motivace lidí být doma Piráti dlouhodobě považují za nezbytný krok ke zvládnutí šíření epidemie. Stejně tak požadovali Piráti povinné testování ve firmách, které má začít fungovat od středy. Uvedené body představili Piráti spolu s hnutím Starostů a nezávislých v plánu [Za pět dvanáct](https://www.pirati.cz/assets/pdf/za-pet-dvanact.pdf) ze začátku února.

> Při jednání s premiérem v minulých týdnech Piráti tlačili na posílení motivace lidí nechat se testovat, nastoupit do karantény a také hlásit případné kontakty k vytrasování. „Dnešní rozhodnutí sice přišlo později, ale věříme, že opatření bude mít Piráty dlouho avizovaný efekt, zvýšení příspěvku pro lidi v karanténě či izolaci jsme opakovaně navrhovali a vládu na jsme na tuto možnost jak lidi motivovat, několikrát upozornili. Po roce zmatečných příkazů a zákazů je třeba přestat lidi strašit tí, že kvůli karanténě nebo izolaci přijdou o peníze, ale naopak je začít pozitivně motivovat,“ uvedla první místopředsedkyně Pirátů Olga Richterová.

> „Piráti týdny požadují zavedení testování ve firmách, jde totiž o zcela zásadní opatření v boji s epidemií. Podle dostupných dat totiž čtyřicet procent nákazy pochází z pracovišť. Nyní je třeba zajistit, aby testy byly spolehlivé a kvalitní. Je třeba ujasnit s kontrolními orgány jako je policie a hygiena způsoby kontroly dodržování opatření. Stát vynakládá obrovské prostředky na to, aby firmy mohly zůstat v provozu, proto je na místě důsledně vymáhat dodržování pravidel. Do budoucna by se mělo testování rozšířit i do provozů menších, než je dnes vládou schválených 250 zaměstnanců,” uvedl poslanec Pirátů Mikuláš Ferjenčík.
