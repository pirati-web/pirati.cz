---
date:         2021-03-05
category:     blog
tags:         zdravotnictví koronavirus
layout:       post
title:        "Čeští pacienti se mohou s koronavirem léčit i v cizině. Ministerstvo povolilo převozy po dlouhodobém tlaku Pirátů"
image:        /assets/img/articles/2021/petr-tresnak00.jpg
author:       
---

 

Praha, 5. března 2021 – Ministerstvo zdravotnictví dnes oficiálně aktivovalo zahraniční pomoc a požádalo o lůžka pro české pacienty v Německu, Švýcarsku a Polsku. K tomuto kroku přitom pirátský poslanec Petr Třešňák vyzýval už od ledna, kdy začala být situace kritická v chebské nemocnici – zařízení nemělo dostatek lůžek na intenzivní péči pro nemocné s těžkým průběhem koronaviru. Ministr Jan Blatný ale převozy do Bavorska a Saska odmítal. „Od začátku ledna tlačíme ministerstvo, aby umožnilo přeshraniční spolupráci u pacientů s koronavirem vyžadujících intenzivní péči. Raději nechci počítat, kolik lidských životů a osudů jednotlivých rodin tato vláda zbytečně promarnila. Celé dva měsíce totiž trvalo, než na spolupráci kývla. Jsem rád, že k tomu konečně došlo, bohužel se značným zpožděním. Problémem je i nastavení podmínek pro převozy,“ uvedl pirátský poslanec Petr Třešňák.

> „Jsem vděčný, že se ministerstvo konečně rozhodlo jednat v zájmu zdraví občanů a přijmout pomoc nabízenou sousedními státy. O to jsme ho dva měsíci žádali. Bohužel tento krok přichází značně opožděně, tedy ve chvíli, kdy je v Česku na JIP volných už jen 14 procent lůžek, některým nemocnicím už zcela došly kapacity, pacienti nemusí vždy dostat adekvátní péči a zdravotníci jsou zcela vyčerpaní. Resort navíc pro převozy do zahraničí nenastavil vhodné podmínky. Jsou velmi krkolomné a mnohdy téměř nesplnitelné. A to navzdory tomu, že okolní země jsou k nám v tomto ohledu mnohem vstřícnější,“ popsal Třešňák.

K pirátským výzvám se v uplynulých měsících připojili také starostové a senátoři z Karlovarského kraje i tamní hejtman Petr Kulhánek (za STAN). Právě Karlovarský kraj je totiž jedním z nejzasaženějších regionů koronavirem a je zde kritický nedostatek intenzivní lůžkové péče.

