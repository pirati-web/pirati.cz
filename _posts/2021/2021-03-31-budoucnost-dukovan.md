---
date:         2021-03-31 
category:     blog
tags:         energetika bezpečnost
layout:       post
title:        "Piráti a Starostové: Špatné rozhodnutí o budoucnosti Dukovan může naši zemi poškodit na desetiletí dopředu"
image:        /assets/img/articles/2021/bartos-rakusan99.jpg
author:       
---


Praha, 31. března 2021 - S velkým znepokojením hodnotí zástupci Pirátů a Starostů zprávu o odvolání vládního zmocněnce Jaroslava Míla z vedení Stálého výboru pro výstavbu nových jaderných zdrojů v ČR i postup ministra Havlíčka, který se rozhodl obejít standardní proces a oslovil Rusko s dotazníkem v rámci tendru na dostavbu Dukovan.

> „Pana Míla považuji za významného odborníka ve svém oboru, který dokázal hájit zájem státu při přípravě projektu nové jaderné elektrárny Dukovany 2 zejména v souvislosti s parametry, které se ukazují být diskriminační vůči dalším možným světovým dodavatelům řešení (představili jsme jejich úpravu už v minulém roce) a výrazně výhodně nastaveny na realizace právě a pouze od ruského Rosatomu. Byl zároveň jediným zástupce na straně vlády, kdo na lednové schůzce opakovaně řekl, že Rusko a Čína by ani neměly být řešiteli případného tendru,” říká předseda Pirátů Ivan Bartoš.

Současný postup Karla Havlíčka vyvolává řadu otázek a pochybností. Ostatně i jeho ignorace závěrů bezpečnostní komunity (BIS, zpravodajců i NÚKIb), kteří řekli jasné ne pro zapojení Ruska a Číny do tendru k dostavbě Dukovan. 

> „Rusko a Čína jsou zcela prokazatelně bezpečnostním rizikem, což není pouze náš názor, ale také doporučení odborníků v oblasti bezpečnosti. Jejich přizvání do tendru by navíc mohlo znamenat budoucí arbitráž proti České republice, pokud vláda potvrdí své dosavadní sliby, že dojde nakonec k jejich vyřazení. Podzimní volby, které mohou překreslit politickou mapu se přibližují, proto ten tlak z různých stran stoupá, ale nesmíme mu podlehnout. Špatné rozhodnutí v této věci může naši zemi negativně poškodit na desetiletí dopředu,” upozorňuje předseda STAN Vít Rakušan.
