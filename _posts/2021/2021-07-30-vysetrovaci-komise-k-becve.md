---
date:         2021-07-30
category:     blog
tags:         životní-prostředí sněmovna
layout:       post
title:        "Vyšetřovací komise k havárii na Bečvě si vyžádá svědectví ředitele ČIŽP nebo zástupců rybářského svazu, uvedl po schůzi komise poslanec Elfmark"
image:        /assets/img/articles/2021/frantisek-elfmark00.jpg
author:       
---

 

Praha, 30. července 2021 – Na dnešním zasedání sněmovní vyšetřovací komise k havárii na řece Bečvě došlo k dohodě členů na dalším postupu a dovolení předsednictva komise. Člen komise František Elfmark, pirátský poslanec za Zlínský kraj a též člen Výboru pro životní prostředí, k průběhu dnešního jednání uvedl: „Kvituji, že jsme se dohodli na přizvání zástupce Českého rybářského svazu Stanislava Pernického, ředitele ČIŽP Erika Geusse nebo zástupce DEZY Pavla Pustějovského na příští jednání. To, že příslušné orgány ani po více než roce havárii nedořešily, nás nakonec přivedlo sem, na vyšetřovací komisi. Příští zasedání bude téměř “na místě činu”, na Krajském úřadě Zlínského kraje v pondělí 9. srpna.” 

> „Do obrazu kraje, kde jsem se narodil, neodmyslitelně patří zejména dvě řeky – Morava a Bečva. I proto mě loňská katastrofa velmi zasáhla. Vzhledem k tomu, že se ve své poslanecké kariéře zabývám zejména životním prostředím, začal jsem hned přemýšlet o možných následcích události i o tom, zda katastrofě šlo předejít a čím byla způsobena,“ uvedl pirátský poslanec František Elfmark.

> „Impulsem k tomu, aby vznikla vyšetřovací komise, byl celý způsob vyšetřování a jednání příslušných orgánů. Ani po roce nemáme žádné hmatatelné výsledky, prostě nic. Naším cílem je v první řadě zmapovat události přímo v den havárie 20. září. Nechceme suplovat práci policie ČR, ale naším hlavním úkolem je zjistit přesné okolnosti kolem havárie, postup orgánů a případně nachystat změny legislativy tak, aby v budoucnu bylo jasné, jak se má postupovat. Na web [www.zazivoubecvu.cz](https://zazivoubecvu.cz) budu přidávat aktuální informace,“ vysvětlil k roli komise Elfmark.

Piráti v březnu tohoto hlasovali pro návrh na zřízení vyšetřovací komise, který nejprve vládní poslanci obstruovali, ustavení komise nakonec Sněmovna schválila 21. dubna. V listopadu 2020, dva měsíce po prvním ze série čtyř úniků chemických látek, spustili Piráti web [zazivoubecvu.cz](https://zazivoubecvu.cz). Situaci sledují také pirátští krajští zastupitelé.
