---
date:         2021-11-24
category:     blog
tags:         sněmovna životní-prostředí právo-a-justice
layout:       post
title:        "Klára Kocmanová bude ve sněmovních výborech řešit sociální otázky a životní prostředí. Jakub Michálek naváže na svou práci v Ústavně právním výboru"
image:        /assets/img/articles/2021/4poslanci.jpg
author:       
---

 
 

Praha, 24. listopadu 2021 - Sněmovna schválila v úterý nové obsazení sněmovních výborů. Pirátská poslankyně Klára Kocmanová bude působit ve Výboru pro životní prostředí a Výboru pro sociální politiku. Předseda poslaneckého klubu Pirátů Jakub Michálek naváže na svou práci z minulého volebního období v Ústavně právním výboru, kde se bude nadále zasazovat o férovější stát i justici a boj proti korupci. 

> „Lidé mají dnes čím dál tím větší problém zaplatit složenky za energie, k tomu rostou ceny bydlení. Řada rodin se tak propadá i kvůli pandemii stále hlouběji do dluhů. Velkou výzvou je také boj proti klimatické krizi. To všechno je třeba ve spolupráci s experty řešit a já udělám maximum pro to, abych navázala na aktivní přístup Pirátů v těchto agendách a prosadila náš volební program,” uvedla Klára Kocmanová. 

> Jakub Michálek popsal své priority v rámci Ústavně právního výboru: „Mým hlavním úkolem je konečně narovnat pravidla proti střetu zájmu, aby je politici nemohli obcházet. Lidé už mají dost toho, že jejich odvedené koruny na daních se odklání do neprůhledných svěřenských fondů. Dále se budu věnovat prosazování chybějících protikorupčních zákonů v souladu s koaličním programem. Prioritou je pro mě rovněž rychlé a nezávislé soudnictví, aby měl každý člověk nárok na férový proces v rozumné době.”
