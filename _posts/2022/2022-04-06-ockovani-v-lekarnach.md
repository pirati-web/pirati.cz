---
date:         2022-04-06
category:     blog
tags:         zdravotnictví legislativa sněmovna
layout:       post
title:        "Sněmovna schválila očkování v lékárnách. Piráti ho navrhli už před rokem, Andrej Babiš ale zlepšení blokoval"
image:        /assets/img/articles/2022/olca-04-2022.jpg
author:       
---

Praha, 6. dubna 2022 – Poslanecká sněmovna schválila v prvním čtení možnost očkování v lékárnách. A to nejen proti covid-19, ale i dalším nemocem. Zapojení lékáren do systému očkování bude dobrovolné a lékárníci před započetím činnosti projdou patřičným školením. Piráti s návrhem přišli již před rokem, kdy jej současná místopředsedkyně Sněmovny Olga Richterová a dřívější poslanec Petr Třešňák předložili tehdejší vládě. Ta ho ale odmítla, i když byl vrchol pandemie a bylo nutné podpořit proočkovanost obyvatel.

> *„Vzhledem k husté síti lékáren, kterých je v ČR kolem tří tisíc, očekáváme výrazně zvýšení dostupnosti očkování zejména v menších městech bez vlastních zdravotních zařízení. Jde o praxi, kterou používá mnoho zemí Evropské unie. Lidé se v lékárnách budou moci očkovat proti celé řadě nemocí, samozřejmě po odborné konzultaci. V nabídce bude také vakcína proti covid-19. I když se v posledních týdnech zdá, že je nákaza na ústupu, nepřestáváme pracovat na preventivních opatřeních, která se mohou později ukázat jako klíčová. Podle epidemiologů nemůžeme zatím vyloučit, že se epidemie nevrátí v podobné síle, jako v uplynulých letech. Proto chceme být raději připravení,“* uvedla Richterová.
