---
date:         2022-04-27
category:     blog
tags:         legislativa sněmovna životní-prostředí doprava
layout:       post
title:        "Piráti prosadili svůj dlouhodobý cíl - končí povinné biosložky v palivech"
image:        /assets/img/articles/2022/jakub-biopaliva.jpg
author:       
---

Praha, 27. dubna 2022 – Poslanecká sněmovna dnes ve zkráceném projednávání schválila zrušení povinného přimíchávání biosložky do pohonných hmot. Biopaliva, která původně měla snížit množství emisí, podle Pirátů svou roli neplní – biopaliva první generace jsou totiž rostlinného původu, jsou neekologická i neekonomická. Řepka, která je k jejich produkci využívaná, zabírá místo plodinám, které mají lepší potravinářské využití. Předseda poslaneckého klubu Pirátů Jakub Michálek připomněl, že Piráti proti biosložce v palivech vystupovali již v minulém volebním období, kdy zabránili navýšení podílu prosazovaném tehdejší vládou.

> *„Už v minulém volebním období naši poslanci v čele s Radkem Holomčíkem navrhovali povinné přimíchávání biopaliv do benzínu a nafty zcela zrušit. Předchozí vláda totiž navrhovala zvýšení podílu biosložky, jejíž hlavními producenty jsou firmy z koncernu Agrofert Andreje Babiše. Tomu se nám podařilo zabránit, z dlouhodobého hlediska by to znamenalo navýšení ceny v řádu korun a snížení potravinové soběstačnosti. Řepka zabírá na polích zbytečně místo, kde by se měla pěstovat pšenice,“* uvedl předseda poslaneckého klubu Pirátů Jakub Michálek.
