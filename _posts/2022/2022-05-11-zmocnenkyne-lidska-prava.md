---
date:         2022-05-11
category:     blog
tags:         lidská-práva vláda
layout:       post
title:        "Nominantka Pirátů Klára Laurenčíková se stala vládní zmocněnkyní pro lidská práva"
image:        /assets/img/articles/2022/klara-laurencikova.jpg
author:       
---

Praha 11. května 2022 - Vláda dnes jmenovala novou zmocněnkyni pro lidská práva. Stala se jí nominantka Pirátů a široce uznávaná odbornice Klára Laurenčíková, která se mimo jiné dlouhodobě věnuje pomoci ohroženým dětem či dětem se zdravotním postižením nebo tématu otevřeného vzdělávání. Za to byla mimo jiné i vyznamenána Nadací Olgy Havlové. 

> *„Pro Piráty je ochrana lidských práv a svobod naprosto klíčová, mám proto velkou radost, že se zmocněnkyní pro lidská práva stala právě Klára Laurenčíková. V minulosti jsem s ní jako s nezávislou odbornicí měla možnost spolupracovat a její odbornost i kvalita je zcela nezpochybnitelná, což potvrzuje i nespočet expertů. Těším se, že na tuto spolupráci navážeme. Sociálním tématům i ochraně práv a svobod se za Piráty intenzivně věnujeme, je tak mnoho oblastí, o jejichž rozvoj bychom se mohly dál společně zasazovat,“* uvedla místopředsedkyně Sněmovny Olga Richterová s tím, že oceňuje, že se na nominantce Pirátů shodly všechny vládní strany.

> *„Je skvělou zprávou pro nás všechny, že mají lidská práva konečně svou zástupkyni na vládní úrovni. Obzvláště mě těší, že je to Klára Laurenčíková, která má širokou podporu odborné i široké veřejnosti. Na lidských právech totiž záleží a je potřeba, aby se této agendě věnovala dostatečná pozornost,“* popsala i pirátská poslankyně Klára Kocmanová, která se oblasti rovněž dlouhodobě věnuje. -„Je to důležité i z toho důvodu, že se našemu ministrovi zahraničí Janu Lipavskému povedlo vyjednat vstup České republiky do Rady OSN pro lidská práva. Našim spojencům tak znovu vysíláme díky nové zmocněnkyni jasný signál, že ochranu práv bereme skutečně vážně,“* doplnila Kocmanová.
