---
date:         2022-05-31
category:     blog
tags:         energie střet-zájmů sněmovna
layout:       post
title:        "Piráti navrhují pomoc rodinám ze zisků uhlobaronů"
image:        /assets/img/articles/2022/jakub-michalek-03-2022.jpg
author:       
---

raha, 31. května 2022 – Piráti na dnešní tiskové konferenci před schůzí Sněmovny představili opatření pro pomoc se zvýšenými životními náklady domácností v důsledku vysokých cen energií a nárůstu inflace. Navrhují zavést mimořádné dočasné zdanění zisků energo baronů na sociální účely, stejně jako to zavedla Velká Británie. Návrh má ulevit střední třídě a nízkopříjmovým. „Uhelné elektrárny výrazně profitují z ekonomických dopadů války na Ukrajině, zatímco domácnosti na ně naopak doplácejí. Středovým řešením je nastolit větší rovnováhu. Z naší strany jde o pokračování bonusu na energie, který už od ledna prosazujeme, aby naše země nespadla do chudoby,”* řekl předseda poslaneckého klubu Pirátů Jakub Michálek. 

> *„Máme tady válku, zdražuje všechno od potravin a domácnosti na to doplácejí a platí stále vyšší účty. Jenže jedna skupina na válce vydělává, a tou skupinou jsou uhlobaroni. Chceme pomoci střední třídě a nízkopříjmovým skupinám. Zisky z megawatthodiny uhelné elektřiny uhlobaronů v roce 2019 byly 200 korun, dnes, o 3 roky později, je to 2000 korun za megawatthodinu, což je desetinásobný nárůst zisku. To je věc, kterou nemůžeme přehlížet, pokud tady máme na jedné straně trpící domácnosti a na druhé straně tady někdo na válce vydělává. Je potřeba, abychom v této těžké době zachovali solidaritu a stejně jako ve Velké Británii, kde zavedli mimořádné a dočasné zdanění zisků energo baronů na sociální účely, by měla i česká vláda v tomto učinit razantní kroky. Nedopustíme, aby se ze střední třídy stali chudí, a z chudých ti, kteří si v zimě ani nezatopí. Vzhledem k tomu, že tyto prostředky jdou ze zisku uhlobaronů, tak se to nedotkne konečných spotřebitelů,” sdělil předseda poslaneckého klubu Pirátů Jakub Michálek.

> Podle Michálka je pak dalším opatřením, které by mělo být zavedeno v zájmu řešení energetické krize, využití prostředků v Modernizačním fondu, kde v následujících deseti letech přibude asi 400 miliard korun: *„Nechceme prohlubovat závislost na Rusku, naopak peníze, které jsou teď ve fondu alokované na plyn, převedeme zateplování, ekologicky šetrnou podporu obecního bydlení, solární střechy a podporu obnovitelných zdrojů energie.”*

> *„V ČR je výrazně podprůměrný odvod nákupní ceny ze surovin, které platí uhlobaroni za těžbu. Zatímco v Německu je těžba surovin zpoplatněna 10 % z tržní ceny, v Česku jde pouze o několik málo procent. Jde o obrovský nepoměr, těžební společnosti mají obrovské zisky. Náklady vyvolané válkou by měly být hrazeny přednostně ze zisku těchto společností, nikoliv na úkor spotřebitelů či zadlužováním,”* doplnil předseda poslaneckého klubu.

Piráti budou dál bojovat za změnu zákona o střetu zájmů, aby zabránili koncentraci mediální, ekonomické a politické moci.

> *„Je nepřijatelné, aby politici vlastnili velké mediální domy a zneužívali svá média v politické soutěži. Ať už jde o poslance Babiše v tomto volebním období, nebo kohokoliv jiného v budoucnu. My podporujeme svobodnou soutěž politických stran za férových podmínek. ANO změnu zákona o střetu zájmů obstruuje, ale my samozřejmě hledáme cesty, jak schvalování urychlit. nedovolíme deformaci demokracie,”* uvedl Michálek.
