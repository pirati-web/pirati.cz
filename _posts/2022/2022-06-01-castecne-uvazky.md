---
date:         2022-06-01
category:     blog
tags:         práce-a-sociální-věci vláda
layout:       post
title:        "Piráti pomohli zjednodušit výplatu sociálních dávek, zlepší se i dostupnost částečných úvazků. Návrhy schválila vláda"
image:        /assets/img/articles/2022/olga-03-2022.jpg
author:       
---

Praha, 1. června 2022 – Zjednodušení výplaty sociálních dávek nebo podpora částečných úvazků. Tyto a další zlepšení v sociální oblasti iniciovala pirátská poslankyně Olga Richterová, dnes byly návrhy schváleny na vládě. Nechybí mezi nimi zásadní zjednodušení výplat příspěvků na bydlení, rodičovského příspěvku nebo okamžité mimořádné pomoci v hmotné nouzi. Prošla i podpora zkrácených úvazků, kterou Piráti spolu s dalšími prosadili do programového prohlášení vlády. 

> *„Sociální balíček vlády, na kterém jsme se podíleli, míří na zjednodušení vyplácení příspěvků na bydlení a dalších dávek, což je klíčové v situaci, kdy rostou životní náklady a Úřady práce jsou velmi zatížené. Dalším velkým tématem jsou pro nás částečné úvazky a předškolní péče. Zhruba 40 procent žen na mateřské či rodičovské "dovolené" chce pracovat na částečný úvazek. V návaznosti na tuto skutečnost chceme masivní podporu školek, dětských skupin a péče pro děti obecně, bez kterých nepomůže ani legislativní a ve výsledku finanční podpora částečných úvazků. Ta je ovšem také velkým dluhem, který musíme napravit, a jsem ráda, že k tomu děláme reálné kroky,“* uvedla místopředsedkyně Sněmovny Pirátka Olga Richterová.

Návrhy v sociální oblasti, které dnes schválila vláda, půjdou na program jednání Poslanecké sněmovny. Pokud nedojde k dalším obstrukcím opozičních poslanců ANO a SPD, lze očekávat jejich projednání ještě před letními prázdninami.
