---
title: Doprava a logistika
category: psp2017
img: doprava.svg
approved: https://forum.pirati.cz/hlasovani-republikoveho-vyboru-f578/topic37507.html
garant: david.witosz
videa:
  - GWQZ9PbQgko
---

Čas strávený na cestě se do života počítá. Prosazujeme koncepční řešení výstavby komunikací po vzoru Německa a Rakouska, s jasným financováním a plánováním na dalších 30 let - podle potřeb občanů, průmyslu i mezinárodních závazků.

## Česká republika, křižovatka Evropy

- **Česká dálniční síť je hmatatelným důkazem mnoha let neodborné politické práce.** Navrhneme zásadní změny, jež urychlí a zkvalitní výstavbu dálniční sítě v ČR. Konec politikaření, odborníci zpět na místa!
- **Průhledné hospodaření a úplná znalost nákladů = záruka kvality.** Zprůhledníme organizace jako je ŘSD zabývající se dopravní infrastrukturou. U každé veřejné zakázky chceme dlouhodobé záruky a kontroly.
- **Zrychlíme výstavbu nejdůležitějších dopravních tepen.** Zasadíme se o řádnou přípravu projektů, jednodušší administrativu, aktivní a férovou komunikaci s občany a omezení možností pro spekulanty.

## Mobilita v 21. století

- **Restart koncepční výstavby dálniční sítě.** Plánování musí probíhat nezávisle na vrtoších politiků s jasnými cíli a kritérii úspěšnosti. Jen tak lze do roku 2040 potřebných 1000 km dálnic dostavět.
- **Chceme, aby Česko bylo na špičce v elektromobilech a samořídících autech.** Prosadíme příznivé a rovné podmínky pro rozvoj a použitelnost nabíjecích stanic všech typů vozidel.
- **Stop šikaně řidičů.** Vybudujeme více odpočívadel a podpoříme jednotný evropský výběr mýta pro kamiony. Jsme proti sledování osobních aut přes GPS.

## Česká železnice, ocelová páteř dopravy

- **Zajistíme dlouhodobé zdroje a stabilní plánování.** Ze SFDI vyčleníme fond pro investice do výstavby železnic a stanovíme limity pro její dlouhodobé úvěrové financování.
- **Prosadíme výstavbu vysokorychlostních tratí v co nejkratších termínech a s účastí českých vysokých škol.** Vysokorychlostní železnice znamená provozní rychlost minimálně 250 km/h.
- **Zastavíme politické trafiky v Českých drahách** a prosadíme, aby zveřejňovaly smlouvy v registru smluv.

## A něco navíc

- Cyklisté jsou náš respektovaný partner při plánování a výstavbě cest.
