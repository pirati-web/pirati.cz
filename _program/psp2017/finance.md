---
title: Finance
category: psp2017
img: finance.png
approved: https://forum.pirati.cz/hlasovani-republikoveho-vyboru-f578/rv-26-2016-program-2017-finance-r-h-3-k-t36942.html
garant: tibor.vansa
relatives:
  - name: Podrobný program
    items:
    - title: Podrobné vysvětlení programu v oblasti financí
      alt: Podrobné vysvětlení programu v oblasti financí
      url: https://www.pirati.cz/program/temata/finance-podrobne/
    - title: Vyzkoušejte si Pirátskou daňovou kalkulačku a spočítejte si kolik ušetříte na daních
      alt: Vyzkoušejte si Pirátskou daňovou kalkulačku a spočítejte si kolik ušetříte na daních
      url: https://www.pirati.cz/kalkulacka/
    - title: Euro
      alt: Euro
      url: https://www.pirati.cz/program/temata/euro/
    - title: Robotizace
      alt: Robotizace
      url: https://www.pirati.cz/program/temata/robotizace/  
    - title: Zajišťovací příkazy
      alt: Zajišťovací příkazy
      url: https://www.pirati.cz/program/temata/zajprikazy/  
  
videa:
  - haVUq0Fx2NY
keywords: finance, ministerstvo financí, daně, zdanění, robotizace, omezíme daňové ráje, omezíme eet
---

Zjednodušíme daňový systém a snížíme zdanění práce. Zlepšíme výběr daní zejména u subjektů, které z Česka vyvádějí stovky miliard v nezdaněných ziscích. 

## Nižší zdanění práce a spravedlivé daně

- **Daně: Jde to i jednoduše!** Zavedeme skutečně rovnou daň – stejnou sazbu celkového zdanění práce (včetně odvodů) pro všechny příjmové skupiny. Slevu na dani ponecháme v současné výši.
- **Snížíme sazbu zdanění práce o 1,6 procentního bodu**: Zaměstnanec s průměrnou mzdou díky tomu ušetří přibližně 7 500 Kč ročně. Celkový dopad naší reformy na státní rozpočet bude cca 1 až 2 mld. Kč. Dle možností budeme usilovat o další snižování zdanění práce o procentní bod každý rok.
- **Usnadníme placení daní**: Daně a odvody [živnostníků](https://www.pirati.cz/program/temata/finance-faq/) sjednotíme do jedné platby a zavedeme jednotné inkasní místo. Jednoduchý daňový formulář budete moci vyplnit online během 10 minut.
- **Zahájíme diskuzi o změnách daňových sazeb v souvislosti s [robotizací](https://www.pirati.cz/program/temata/robotizace/).**

## Stop vyvádění zisků nadnárodních firem

- **Zisk vytvořený v Česku bude u nás i daněn**: [Zlepšíme pravidla](https://www.pirati.cz/program/temata/danove-uniky/) , dohled a sankce v případě vyvádění zisků. Posílíme motivaci firem, aby větší část zisku investovaly u nás či rozdělily zaměstnancům.
- **Omezíme daňové ráje a odkryjeme vlastníky nejen v Karibiku**: Podpoříme jednotný daňový základ firem v EU. Zabráníme vlastníkům firem schovávat se za anonymní struktury.
- **Podpoříme sektorovou daň** pro [banky](https://www.pirati.cz/program/temata/banky/), telekomunikace, vodárny a jiné trhy, kde je malá konkurence a vytvořený zisk jde zpravidla do zahraničí. Dosadíme silné vedení regulačních úřadů, které dohlédne, že daň nedopadne na spotřebitele.
- **Zvýšíme poplatky za těžbu národního bohatství.**

## A něco navíc:

- **Vytvoříme stabilnější prostředí**: Schválíme maximálně jednu zásadní změnu daňových zákonů za funkční období.
- **Nepodpoříme nezodpovědné zadlužování budoucích generací.**
- **Zlegalizujeme konopí a zdaníme jeho prodej**: Zdanění přinese do rozpočtu dle odhadu 3,2 mld. korun, viz [stanovisko](https://www.pirati.cz/tiskove-zpravy/legalizace-konopi.html). Drobné pěstování bude osvobozeno od daní.
- **Omezíme EET**: Zrušíme EET pro e-shopy, platby kartou a drobné podnikatele.

[Podrobnější verze vysvětlení programu v oblasti financí](https://www.pirati.cz/program/temata/finance-podrobne/)
