---
title: Informatika
category: psp2017
img: informatika.svg
approved: https://forum.pirati.cz/hlasovani-republikoveho-vyboru-f578/rv-21-2017-program-2017-informatika-r-h-1-k-t36873.html
garant: ondrej.profant
relatives:
  - name: Doplňující
    items:
    - title: Digitalizace znamená méně úřadů
      alt: Podrobné vysvětlení programu v oblasti informatiky
      url: http://www.piratskelisty.cz/clanek-1708-digitalizace-znamena-mene-uradu-vyuzijme-odborniky-ktere-mame
    - title: Digitální česko
      alt: Vize digitaizace českého státu
      url: http://www.pirati.cz/program/temata/digitalni-cesko/
  - name: Aktuality
    items:
    - title: Díky Pirátům teď může každý založit firmu online
      alt: Pirátská strana už nyní realizuje, co ostatní politici dosud jen slibovali. Díky Pirátům teď může každý založit firmu online
      url: https://www.pirati.cz/tiskove-zpravy/zalozeni-firmy-online.html
    - title: Vládám uniká malware, který samy financují. Je to podobné jako u chemických zbraní.
      alt: Vládám uniká malware, který samy financují. Je to podobné jako u chemických zbraní.
      url: https://www.pirati.cz/tiskove-zpravy/vladam-unika-malware-ktery-samy-financuji.html
videa:
  - KW0Pe_ei1x8
---

Digitalizace je služba pro občany, k nimž budeme přistupovat jako k váženým
klientům. Zbavíme se monopolních dodavatelů technologií vysávajících veřejné
rozpočty. Tím digitalizaci Česka zrychlíme a zlevníme.

## Méně papírů = víc volného času

- **Digitalizace přinese pohodlí**: Z domova si vyřídíte novou občanku, prodej auta
či daňové přiznání. Těm, kteří se ještě nespřátelili s počítačem, pomůže úředník
na přepážce.
- **Ušetříme všem čas, peníze a starosti**: V digitálním prostředí neexistuje
otevírací doba, většinu věcí vyřídíte okamžitě. Všechny formuláře a služby budou
na jedné přehledné internetové stránce. Tím ušetříme čas občanům a zefektivníme
chod úřadů.
- **Bude to fungovat**: Každá nová služba bude podrobena důkladnému
testování a nespustí se, pokud ji nezvládne ministr osobně. Služby musí mít
jasný přínos pro občany, a ten bude průběžně vyhodnocován.

## Vyšší kvalita za méně peněz

Zřídíme ministerstvo informatiky, které:

- **Ohlídá potřebnost a kvalitu návrhů služeb**: Zamezíme opakování kauz typu
Opencard, Registr vozidel nebo EET.
- **Nastartuje digitální, uživatelsky přívětivý stát**: Chceme digitalizaci jako
v Estonsku nebo ve Velké Británii.
- **Vytvoří a prosadí standardy**: Služby poskytované státem budou jednoduché
a funkční. Propojíme služby a registry, aby skutečně obíhala data, ne občan.
- **Garantuje kvalitu služeb**: Dáme dohromady ten nejlepší tým IT specialistů;
nebude ale přebírat agendu IT za jiné úřady.
- **Zajistí, že digitalizace skutečně proběhne**: Budeme uplatňovat princip:
„vize je centralizovaná, procesy jsou decentralizované.“

## A něco navíc:

- **Prosadíme kvalitní otevřená data (open data)**: Pomůže to nastartovat
ekonomiku a zvýšit kvalitu služeb v soukromém i veřejném sektoru.
- **Podpoříme rozvoj <abbr title="Software s veřejně dostupným zdrojovým kódem. Lze ho tedy upravovat a přizpůsobovat. Nevzniká tedy nežádoucí vazba na jednoho výhradního dodavatele.">open-source</abbr> software, ve školách i na úřadě**: Budeme
tak následovat USA, UK a státy EU, které již jeho výhody využívají.
- **Zvýšíme kyberbezpečnost státních systémů**: A to bez zbytečného šmírování
občanů.
- **Budeme požadovat zodpovědnost dodavatelů za chyby v jejich produktech a službách.**
- **Bráníme svobodu Internetu**: Zachováme <abbr title="Je princip rovnoprávnosti přenášených dat po internetu. Tedy poskytoval nesmí blokovat služby, které se mu nelíbí. Typickým příkladem mohou být torrenty.">síťovou neutralitu</abbr>.
