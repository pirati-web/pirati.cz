---
title: Místní rozvoj
category: psp2017
img: mistni-rozvoj.svg
approved: https://forum.pirati.cz/republikovy-vybor-f248/rv-48-2017-program-2017-mistni-rozvoj-t37432.html
garant: vojtech.franta
relatives: []
---

Zajistíme rozvoj státu s jasnou vizí, zjednodušíme a zrychlíme stavební řízení a zvýšíme
vliv veřejnosti na rozhodování.

## Nebudete na druhé koleji

- **Odmítáme politiku o nás bez nás.** Projednání vize ČR a regionů a dalších rozhodnutí s občany považujeme za základ demokracie a zdravé společnosti.
- **Férové podmínky pro všechny regiony.** Zmírníme přeplňování Prahy a vybydlování
venkova. Chceme změnu rozpočtového určení daní, dostavbu hlavních dopravních tepen a
pokrytí venkova vysokorychlostním internetem.
- **Nedopustíme vyřazení veřejnosti z projednání velkých staveb.**

## Rychlejší výstavba bez korupce

- **Zavedeme jednotné kontaktní místo pro stavebníky.** Nebude třeba vyběhat až 40
stanovisek ve stavebním řízení. Prosadíme i další [doporučení Světové banky][doporuceni].
- **Zveřejníme jednoduchý elektronický formulář pro stavební povolení.**
- **Prosadíme, aby se developeři skutečně podíleli na placení potřebné infrastruktury.**
Chceme více plánovacích smluv a zdanění zisků developerů ze změny polí na stavební parcely.
- **Zřídíme kancelář státního architekta.** Ve spolupráci s krajskými a obecními architekty
pomůžeme rozvíjet kvalitní prostředí měst a zejména venkova.

## Větší dostupnost bydlení

- **Předložíme balík zákonů, který zvýší dostupnost bydlení.** Zvýšení rozpočtového určení daní dá obcím peníze na veřejnou vybavenost a obecní bytový fond. Nabídneme obcím nevyužívané nemovitosti v majetku státu.
- **Dáme obcím možnost zvýšit daně z dlouhodobě neobydlených bytů.**
- **Zavedeme moderní legislativu pro sdílenou ekonomiku (Airbnb apod.)**

## A něco navíc:

- **Chceme veřejné zakázky průhledně a bez byrokracie.** Naučíme veřejnou správu chovat se jako řádný hospodář, viz protikorupční strategie.
- **Podpoříme sdílení dobré praxe a výměnu zkušeností,** například projektů participativního rozpočtu, který zavedli naši zastupitelé v Brně.
- **Zjednodušíme ubytovací a lázeňské poplatky.** Posílíme samosprávu obcí při určování jejich výše.

[doporuceni]: http://www.doingbusiness.org/data/exploretopics/dealing-with-construction-permits/good-practices#using
