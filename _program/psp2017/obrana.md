---
title: Obrana
category: psp2017
img: obrana2.svg
approved: https://forum.pirati.cz/hlasovani-republikoveho-vyboru-f578/rv-46-2017-program-2017-obrana-r-h-1-k-t37508.html
garant: giuseppe.maiello
---

Moderní, akceschopná a přísně kontrolovaná armáda je základním pilířem české a evropské bezpečnosti. Ochráníme náš stát před kybernetickými útoky. Armáda bude efektivně financována.

## Bezpečná Evropa

* **V jednotě je síla:** Hranice schengenského prostoru musíme chránit společně a efektivně. Podporujeme mezinárodní spolupráci v rámci společné evropské obranné a bezpečnostní politiky a rozvíjení společných bojových skupin zemí EU.
* **Evropská spolupráce v NATO:** Chceme sjednotit a posílit podíl a vliv evropských zemí uvnitř NATO. Podporujeme věcnou diskusi o fungování NATO a jeho vojenských operacích.
* **Základem civilizovaného světa je dodržování práva:** Angažmá naší nebo společné evropské armády mimo hranice EU nebo NATO by mělo být podpořeno mandátem OSN a důkladně zváženo.

##  Moderní armáda pod občanskou kontrolou

* **Připravíme armádu pro výzvy 21. století:** Finanční prostředky mají směřovat nejen do techniky, ale také do lidských zdrojů (dobře vycvičení vojáci a naplněné stavy). Podpoříme účelné investice armády do aplikovaného výzkumu v oblastech, ve kterých jsme světová špička.
* **Konec plýtvání a zbrklého dočerpávání rozpočtů:** Armáda má být modernizována ve spolupráci s ostatními státy EU. Namísto ročního plánování rozpočtu (vedoucího k typickému rozhazování prostředků na konci roku) budeme strategické nákupy financovat z dlouhodobého fondu. Piráti osobně dohlédnou na to, aby zakázky v obraně byly skutečně transparentní a nebyl u nich prostor pro korupci.
* **Kybernetická obrana státu bez šmírování:** Prosadíme účinnou kybernetickou obranu státu bez plošného odposlouchávání internetu.
* **Ohlídáme hlídače:** Vojenské zpravodajství podrobíme skutečné civilní kontrole.

## A něco navíc

* **Chceme zlepšit akceschopnost během krizových situací.** Armáda může být nápomocna při přípravě občanů k reakci například na teroristické útoky nebo živelné pohromy.
* **Armáda se má opět aktivněji zapojit do plánování činnosti civilní obrany.**
* **Vážíme si veteránů, zraněných a padlých vojáků a jejich rodin.** Podporujeme péči o veterány a důstojnou údržbu vojenských hřbitovů.
