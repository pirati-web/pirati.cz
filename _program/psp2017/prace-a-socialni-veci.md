---
title: Práce a sociální věci
category: psp2017
img: prace-a-socialni.png
approved: https://forum.pirati.cz/hlasovani-republikoveho-vyboru-f578/rv-36-2017-program-2017-prace-a-socialni-veci-r-h-1-k-t37129-10.html
garant: vit.simral
relatives:
  - name: Doplňující
    items:
    - title: Jedna plošná dávka rodinám a vyšší mzdy, plánují Piráti
      alt: Podrobné vysvětlení programu v oblasti práce a sociálních věcí
      url: http://www.piratskelisty.cz/clanek-1705-jedna-plosna-davka-rodinam-a-vyssi-mzdy-planuji-pirati
---

V důsledku prudkého rozvoje technologií lze v horizontu 20 let očekávat zánik profesí a
razantní změny nejen na trhu práce. Zasadíme se, aby Česko nezaspalo.

## Zvyšování mezd a flexibilní trh práce

* **Jednoduchý plán pro vyšší mzdy.** Snížíme daně z příjmu, podpoříme průběžné
zvyšování státních platů a minimální mzdy.
* **Celoživotní vzdělávání z peněz EU a podpora sociálního podnikání.** Ano částečným
úvazkům a práci z domova. Ne minimálnímu pojištění u přivýdělku, povinnému plnému
úvazku a odpovědnosti firem z práce z domova.
* **Boj s byznysem pracovních agentur** na hraně zákona, proti nejisté, špatně placené
práci, z níž nelze uživit domácnost.

## Solidarita s potřebnými

* **Zjednodušení dávek.** Místo příspěvků v hmotné nouzi a podpory v nezaměstnanosti jedna
dávka. **Důstojný život** těm, kdo nemohou pracovat, **práce se ale musí vyplatit**.
* Státní podpora rodin s dětmi do **jedné plošné dávky** bez prokazování příjmu či žádosti o
daňové odpočty. **Zálohové výživné**, pokud druhý rodič neplatí včas.
* **Konec obchodu s chudobou**, obecní sociální bydlení místo příspěvku na bydlení.
* Ne „děcáku“ - děti a mládež mají žít **v rodině nebo domácím prostředí.** Sociální služby v
přirozeném prostředí - místo ústavů **terénní a ambulantní péče**. Podpora **domácí péče** a
pro pečující rodiny.

## Důchodový systém

* **Zaručený minimální důchod**, zvýšení důchodů nižších než 75 % minimální mzdy. Vyšší
podíl solidární složky důchodů. Valorizace dle **indexu životních nákladů důchodců.**
* **Současný systém vylepšíme.** Stát nabídne víc možností dobrovolného spoření s garancí.

## A něco navíc:

* **Docenění sociální práce**, srovnání mezd ve zdravotnictví, školství a sociálních službách.
Prohloubení mezirezortní spolupráce.
* Necháme experty zpracovat analýzu jak zvládnout budoucí společenské změny. Variantou
je základní příjem v rámci EU.
