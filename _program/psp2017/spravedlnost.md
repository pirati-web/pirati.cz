---
title: Spravedlnost
category: psp2017
img: spravedlnost.png
approved: https://forum.pirati.cz/hlasovani-republikoveho-vyboru-f578/rv-23-2017-program-2017-ministerstvo-spravedlnosti-rh1k-t36876.html
garant:
relatives:
  - name: Doplňující
    items:
    - title: Chceme spravedlnost pro všechny ještě v tomto století.
      alt: Jak by měla fungovat justice?
      url: http://www.piratskelisty.cz/clanek-1716-chceme-spravedlnost-pro-vsechny-jeste-v-tomto-stoleti
  - name: Videa
    items:
    - title: Piráti zavedou veřejnou kontrolu soudců
      alt: Video Pirátů k problematice justice
      url: https://www.youtube.com/watch?v=Sic3fX8elIU&t=4s
videa:
  - Sic3fX8elIU

---

Chceme efektivní justici, která slouží spravedlnosti, nikoliv formalitám, nebo dokonce ochraně zločinců pomocí právních kliček.

## Zodpovědní soudci

- **Prosadíme otevřený výběr**: Kandidáti na soudce budou vybíráni ve veřejných výběrových řízeních za jasných podmínek.
- **Zařídíme větší transparentnost**: Na soudce se musí vztahovat zákon o střetu zájmů, veřejná majetková přiznání, veřejný diář schůzek a lobbingu, prověrka NBÚ.
- **Zavedeme veřejnou kartu soudce**: Se záznamy o jeho osobě a výsledcích, hodnocení jeho práce nejméně jednou za 5 let s možností postihu a odvolání soudce. Pravomoc k postihu bude mít nadále kárný senát, kde by ovšem měla být většina právníků ne-soudců.
- **Chceme osobní zodpovědnost za excesy při vydávání nezákonných rozhodnutí**: Odpovědnost posoudí soud vyššího stupně, který shledá exces.

## Rychlejší přístup ke spravedlnosti
- **Prosadíme rychlé řešení situace dlužníků s více exekucemi**:  Sloučením exekucí dle místní příslušnosti dlužníka s přiměřenou srážkou z chráněného bankovního účtu.
- **Zavedeme elektronický soudní spis**: Prosadíme judikáty na Internetu a další online služby.
- **Podpoříme zjednodušení soudní soustavy**: Jen tři úrovně.
- **Přeneseme více věcí na správní úřady**, stejně jako je tomu například v telekomunikacích (ČTÚ). Soudní přezkum rozhodnutí bude zachován.
- **Omezíme důvody, kdy začíná řízení od znova.** Typicky věci vrací odvolací soud. Ten by se případu „nezbavil“, ale musel by chybu sám napravit.
- **Umožníme hromadné žaloby a přednostní jednání o věci s dopadem na více lidí.**

## Efektivní stíhání zločinců a náprava odsouzených

- **Odpolitizujeme státní zastupitelství.**
- **Inspirujeme se zeměmi s fungující spravedlností při přípravě trestního řádu**: Zamezíme zbytečnému opakovaní důkazů, nežádoucím formalitám a kličkám, kvůli kterým unikají zločinci a politici usvědčení z korupce.
- **Podpoříme lepší zajištění majetku trestně stíhaných**: Zvýšíme důraz na peněžité tresty a propadnutí majetku.
- Podpoříme alternativní tresty s přínosem pro společnost, programy pro nápravu, návrat do společnosti a prevenci recidivy.
