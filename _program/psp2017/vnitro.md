---
title: Vnitro a otevřený stát
category: psp2017
img: vnitro.png
approved: https://forum.pirati.cz/hlasovani-republikoveho-vyboru-f578/rv-24-2017-program-2017-ministerstvo-vnitra-r-h-1-k-t36875-10.html
garant: jakub.michalek
relatives:
  - name: Doplňující
    items:
    - title: Programoví garanti vysvětlují vnitro a digitální stát
      alt: Programoví garanti vysvětlují vnitro a digitální stát
      url: http://www.piratskelisty.cz/clanek-1703-programovi-garanti-vysvetluji-vnitro-a-otevreny-stat
    items:
    - title: Piráti odpolitizují státní správu a rozvážou ruce policii
      alt: Podrobné vysvětlení programu v oblasti fungování resortu vnitra
      url: http://www.piratskelisty.cz/clanek-1703-pirati-odpolitizuji-statni-spravu-a-rozvazou-ruce-policii
---

Naší vizí je důvěryhodný stát, který se občanům zodpovídá za kvalitu veřejných
služeb. Důsledné uplatňování transparentního přístupu ze strany státních institucí
podpoří důvěru lidí i firem. Důsledkem otevřeného státu pak je omezení korupce.

## Boj proti korupci nejen na papíře

* **Prosadíme novelu zákona o registru smluv**: Všechny státní firmy včetně
  ČEZ budou zveřejňovat smlouvy.
* **Došlápneme si na politiky a vysoké úředníky**: Majetková přiznání se
  stanou úplnými díky hrozbě propadnutí majetku. Zavedeme veřejné diáře.
* **Opravíme služební zákon**: Odpolitizujeme státní správu a ochráníme
  oznamovatele korupce.
* **Rozšíříme působnost NKÚ na celý veřejný sektor**: Zrychlíme jeho kontroly.
* [Další body jsou v protikorupční strategii Pirátů.](https://wiki.pirati.cz/navrhy/program/protikorupcni-strategie)

## Otevřený stát a kvalitní veřejná správa

* **Chceme průhledná a veřejná výběrová řízení na všechny veřejné funkce.**
* **Omezíme duplicity, zjednodušíme procesy a zvýšíme kvalitu služeb**: Zavedeme procesní audity a standardy kvality s pravidelným vyhodnocením.
* **Zrychlíme projednání pochybení veřejných činitelů:** Posílíme účast veřejnosti.
* **Všechny veřejné instituce převedeme na [transparentní organizace](https://www.pirati.cz/program/dlouhodoby/transparentni-organizace/).**
* **Razantně zjednodušíme žádání o informace.** Viz [věcný záměr zákona](https://docs.google.com/document/d/1eGgFLuNHWKcQEYOSmS55k7yB2vyoL22ynR7_R3ZFh_E/edit).
* **Změníme tabulkový systém odměňování ve veřejné správě:** Přizpůsobíme odměňování soukromému sektoru a přilákáme špičkové odborníky.

## Profesionální policie

* **Chceme vyloučit politické ovlivňování policie:** Budeme důsledně kontrolovat a interpelovat ministra vnitra.
* **Podpoříme kariérní růst policistů:** Posílíme bonusy policistů a zaměříme se na zlepšení manažerských schopností vedoucích pracovníků.
* **Omezíme buzeraci občanů:** Jsme proti přehnané represi, zneužívání
  plošných prohlídek a plošnému sledování komunikace.
* **Rozvážeme ruce pro práci v terénu.** Dáme peníze na větší automatizaci
  trestního řízení a omezíme jeho přebujelé formality (viz program v justici).

## A něco navíc:

* **Hájíme racionální přístup v řešení uprchlické krize:** Odmítáme extrémní
  požadavky, viz [stanovisko k migraci](https://wiki.pirati.cz/stanoviska/piratske_stanovisko_k_vlne_uprchliku_-_jednotne_azylove_rizeni_v_evrope_plan_na_integraci_uprchliku_v_cesku). Podpoříme pomoc co nejblíže místům
  konfliktů či humanitárních krizí.
* **Podpoříme zavádění prvků přímé demokracie:** Přímou volbu a
  odvolatelnost starostů (viz [návrh](https://docs.google.com/document/d/1yo409NE9lWoaB3QNaL0bfZStXU0i-xGRZTp61zZcMKM/edit?usp=sharing)), celostátní referendum, občanské veto a
  neslučitelnost více funkcí vykonávaných na plný pracovní úvazek.
* **Na zbraně nesahat.** Platné zákony o držení zbraní považujeme za vyvážené.
