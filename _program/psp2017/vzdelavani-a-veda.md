---
title: Vzdělávání a věda
category: psp2017
img: vzdelani.png
approved: https://forum.pirati.cz/hlasovani-republikoveho-vyboru-f578/rv-35-2017-program-2017-vzdelavani-a-veda-r-h-1-k-t37117.html
garant: daniel.mazur
relatives:
  - name: Doplňující
    items:
    - title: Víc peněz do vzdělání a méně papíru
      alt: Podrobné vysvětlení programu v oblasti školství
      url: http://www.piratskelisty.cz/clanek-1709-vic-penez-do-vzdelani-a-mene-papiru
      
videa:
  - mA_Ht1Wl-CE
---

Vzdělání je hodnota sama o sobě, jeho cíl nelze zužovat jen na uplatnění na trhu
práce. Kvalitní vzdělávání je cestou k bohaté, fungující a spravedlivé společnosti.

## Svobodná volba způsobu vzdělávání

* **Podporujeme svobodnou volbu vzdělávací cesty.** Prosazujeme rozmanitý
vzdělávací systém, kde si každý může vybrat tu nejvhodnější školu i způsob
výuky, a dosáhnout tak maxima svého potenciálu.
* **Rozšíříme paletu druhů vzdělávání podle poptávky rodičů a studentů.**
Podpoříme i inovativní veřejné školy, prostor pro nadané žáky a žáky se
speciálními potřebami, vzdělávání při práci a uznání znalostí nabytých praxí.

## Moderní vzdělávání

* **Zvýšíme výdaje na vzdělávání nad průměr EU, tj. 5 % HDP.** Prosadíme
zvýšení reálných platů učitelů o 20 %. Ponecháme výši státního příspěvku na
žáky v soukromých školách.
* **Ubereme učitelům nadbytečné papírování.**
* **Svět nám bude rozumět a my jemu.** Chceme, aby se každý student plynule
domluvil světovým jazykem. Podpoříme zahraniční stáže, kvalitní výuku
jazyků a lepší dostupnost filmů a kultury v původním znění.
* **Podpoříme ve školách více svobodného software.** Software s otevřeným
kódem a zdarma si student vyzkouší ve škole a může ho používat i doma.

## Špičková věda a výzkum

* **Prosazujeme stabilní institucionální podporu.** Podstatné jsou kvalita a
výsledky v mezinárodním měřítku. Zpřehledníme a zjednodušíme granty.
* **Usilujeme o transparentní financování veřejných výzkumných institucí.**
* **Podporujeme pěstování vědeckých talentů.**

## A něco navíc:

* **Učebnice a výsledky výzkumu vzniklé s veřejnou podporou učiníme zdarma veřejně dostupnými.**
* **Zavedeme jednotný registr závěrečných prací na VŠ.** Prodloužíme dobu,
po kterou je možné přezkoumat regulérnost studia na VŠ ze 3 na 15 let.
* **Transparentní podpora sportu.** Podporujeme přímou a transparentní
podporu tělovýchovných organizací a dotování sportovišť využívaných dětmi a
veřejností, viz bod [volnočasové aktivity](https://www.pirati.cz/program/dlouhodoby/volnocasove-aktivity/)

