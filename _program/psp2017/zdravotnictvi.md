---
title: Zdravotnictví
category: psp2017
img: zdravotnictvi.png
approved: https://forum.pirati.cz/hlasovani-republikoveho-vyboru-f578/rv-27-2016-program-2017-zdravotnictvi-r-h-1-k-t36869-10.html
garant: zdenek.hrib
---

Pacient bude váženým klientem s reálnou možností informované a svobodné volby. Digitalizace změní zdravotnické bludiště na přívětivý systém. Zavedeme jasná a důsledně dodržovaná pravidla včetně ochrany zdravotních údajů. Rozhoduje zájem pacienta a ne farmaceutické společnosti

* **Prosadíme transparentnost:** Došlápneme si na farmaceutické firmy, které
  korumpují lékaře, aby předepisovali jejich výrobky, zpětné bonusy a
  nehospodárné nákupy.
* **Chceme dostupná léčiva a pomůcky za jasnou cenu:** Zavedeme
  srovnávač doplatků na internetu, podpoříme veřejný výzkum.
* **Umožníme volbu:** Dáme možnost připlatit si za nadstandard a využívat
  služby osvědčené v zahraničí (např. porodní asistentky).
* **Propojíme zdravotní a sociální systém v dlouhodobé péči**: Narovnáme
  platby za stejné služby v LDN a domovech seniorů. Podpoříme hrazení péče
  v domácím prostředí a právo na důstojný odchod ze života.
* **Podpoříme regulovanou legalizaci konopí pro léčbu i rekreační užívání:**
  Látky méně rizikové než alkohol a tabák by měly být legální. Prosazujeme
  však přísnější pravidla pro související reklamu.

## Vstřícné pojišťovny zajistí nejmodernější péči

* **Rozšíříme nabídku:** Zdravotní pojišťovny (mimo VZP) se budou moci
  odlišovat rozsahem hrazených služeb a mírou spoluúčasti a příplatku k
  pojistnému (se zákonným základem a limitem).
* **Umožníme veřejnou kontrolu bez zákulisního politikaření:** Umožníme
  přímou volbu zástupců pojištěnců do správní a dozorčí rady zdravotní pojišťovny.
* **Nastavíme jasná pravidla:** Prosadíme spravedlivé úhrady nemocnicím
  namísto dotací vyvoleným a nesystémových záplat.

## Smysluplná digitalizace bez šmírování

* **Zavedeme bezpečné sdílení elektronické dokumentace:** Jen se svolením
  pacienta a přes šifrované úložiště zdravotní pojišťovny.
* **Budeme zveřejňovat informace o kvalitě a hodnocení služeb.**

## Lepší podmínky pro zdravotnické pracovníky

* **Zvýšíme finanční ohodnocení a osobní bezpečnost.**
* **Snížíme nadbytek přesčasů a přetížení administrativou.**
* **Vyřešíme dlouhodobé problémy:** Zaměříme se na oblasti vzdělávání,
  kompetencí a nejasných odpovědnosti za chyby.
