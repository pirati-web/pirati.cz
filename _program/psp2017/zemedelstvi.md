---
title: Zemědělství
category: psp2017
img: zemedelstvi.png
approved: https://forum.pirati.cz/hlasovani-republikoveho-vyboru-f578/rv-33-2017-program-2017-zemedelstvi-r-h-1-k-t37116.html
garant: ales.jakl
relatives:
  - name: Doplňující
    items:
    - title: Nenechme si ničit krajinu a podporujme vlastní produkci
      alt: Jak bychom měli hospodařit s krajinou a půdou?
      url: http://www.piratskelisty.cz/clanek-1713-nenechme-si-nicit-krajinu-a-podporujme-vlastni-produkci
videa:
  - xkjgLVr4QAs
---

Změníme strukturu zemědělských dotací, aby z nich méně těžily gigantické agrární
firmy a naopak dotace více pomáhaly lokálním zemědělcům a zvyšovaly kvalitu
potravin.

## Rozmanitost zemědělství je v drobných farmách

* **Budeme podporovat začínající zemědělce, rodinné farmy, malá družstva a komunitou podporované zemědělství** (např. volným prodejem v malém).
* **Zjednodušíme a zastropujeme systém dotací:** Snížíme dotace velkým
firmám a zvýšíme je drobným farmářům. Zveřejníme kompletní data.
* **Preferujeme rozvoj zemědělství s pestrými osevními postupy a chovem zvířat volně v přírodě.** Zajistíme udržování druhové mnohotvárnosti i uplatnění pracovních postupů šetrných k přírodě.

## Zdravá půda je naše budoucnost

* **Zajistíme kvalitní monitoring půd ohrožených erozí:** Firmám, které půdu
znehodnocují, odebereme dotace.
* **Zrušíme dotace na řepku a jiná „bio“ paliva:** Změníme dnešní systém
podpory, která je neekologická a vybízí farmáře k poškozování půdy.
* **Zvýšíme poplatky za vynětí polí a luk z půdního fondu.**

## Jedlá krajina

* **Podpoříme lepší dostupnost zdravých, kvalitních a nejlépe lokálních potravin:** Zkrátíme distribuční řetězce, budeme podporovat bližší vztahy zemědělců a spotřebitelů.
* **Pomůžeme zajistit odbyt pro čerstvé lokální potraviny:** V jídelnách, které provozuje stát, upřednostníme sezónní místní produkci a zdravé stravování.
* **Ochráníme zahrádkářské osady před tlakem developerů.**
