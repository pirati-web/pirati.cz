---
title: Životní prostředí
category: psp2017
img: zivotni-prostredi.png
approved: https://forum.pirati.cz/hlasovani-republikoveho-vyboru-f578/rv-34-2017-program-2017-zivotni-prostredi-r-h-1-k-t37128-10.html
garant: dana.balcarova
relatives:
  - name: Doplňující
    items:
    - title: Šetrně k lidem, šetrně k přírodě
      alt: Podrobné vysvětlení programu v oblasti životního prostředí
      url: http://www.piratskelisty.cz/clanek-1719-setrne-k-lidem-setrne-k-prirode
---

Šetrně k lidem – šetrně k přírodě. Politiku životního prostředí stavíme na přirozené
motivaci, respektu k přírodě a účasti veřejnosti. Podpoříme technologické inovace a
ekologické chování domácností.

## Život ve městech a obcích

* **Strom je klimatizační jednotka:** Zkvalitníme systém ochrany zeleně ve městech.
Prosadíme i mimo národní parky vznik území divoké přírody, která budou otevřena
lidem.
* **Posílíme ekologickou MHD, pěší a cyklistickou dopravu:** Budeme vytěsňovat
tranzitní automobilovou dopravu ven z obcí.
* **Budeme chránit právo obyvatel podílet se na rozhodování o životním prostředí ve svém okolí**
* **Využijeme jednoduchá a osvědčená řešení:** Inspirujeme se stylem „když to jde
jinde, půjde to i u nás.“

## Moderní přístup k odpadům

* **Třídění se musí vyplatit i finančně.** Za odpady zaplatíte jen podle skutečně
vyprodukovaného množství.
* **Nejlepší je odpad, který nevznikne.** Budeme klást důraz na životnost a ekodesign
výrobků.
* **Využijeme potenciál bioodpadů a rozšíříme kompostování.**

## Vzduch a voda – podmínky života

* **Budeme bojovat proti nedostatku vody:** Podpoříme vytváření a revitalizaci
rybníků, malých nádrží, pramenišť, mokřadů, čímž zlepšíme schopnosti
krajiny zadržet vodu.
* **Zastavíme neúměrné zdražování pitné vody.** Prosadíme ochranu vodních zdrojů a dodavatelských služeb před privatizací.
* **Aby nás smog nedusil:** Zavedeme nástroje pro rychlou regulaci a prevenci vzniku
extrémních smogových situací. Prosadíme pokračování výměny starých uhelných
kotlů a kamen, tak aby na ni dosáhli všichni.
* **Snížíme závislost ČR na fosilních palivech:** Zejména snížíme plýtvání uhlím v
zastaralých uhelných elektrárnách. Spalování uhlí, ropy a plynu tvoří 95 % podílu na
znečišťování ovzduší.
* **Zpřísníme kontroly velkých průmyslových znečišťovatelů.** Zachováme registr
znečišťovatelů, který navíc rozšíříme o emise do ovzduší.
