---
title: Pirátské EET FAQ
img: https://www.pirati.cz/_media/rp/program/korporace.png
category: témata
class: tema
---

## 1. Zrušíte EET?

Výrazně jej omezíme a přepracujeme. EET se dá bez nadsázky přirovnat ke
kauze Opencard - netransparetně zadaný, předražený projekt, s
vysokými provozními náklady, kterého se ale není lehké zbavit.
Na druhou stranu, pokud má finanční správa držet krok s daňovými
podvodníky a umožnit občanům pohodlnější podávání daňových
přiznání, elektronizaci se nevyhne.  Otázka tedy nezní, zda EET
zrušit nebo ne, ale čím ho nahradit  a jaký režim zvolit v
mezidobí.

Dočasné zachování EET podmiňujeme:

<ul>
	<li/>zastavením	dalšího rozšiřování
	<li/>výjimkami pro drobné podnikatele - např. vesnické hospůdky a prodejny, kulturní akce a farmářské trhy
	<li/>výjimkou	pro seniory
	<li/>výjimkou	pro platby kartou a přizpůsobením internetovému podnikání
	<li/>základním	otevřeným softwarem od státu zdarma 	
	<li/>regulovanými	poplatky za připojení</p>
	<li/>revizí	smlouvy s IBM
</ul>

## 2. Proč nemá mít EET např. i malíř pokojů?

Zkušenosti ze zahraničí ukazují, že mimo pohostinství a maloobchod neměly
registrační pokladny či EET prokazatelný účinek a rozšíření
tak nedává smysl. Pro funkčnost EET je klíčová možnost
kontroly ze strany veřejnosti pomocí účtenkové loterie. Ta je
ale např. u řemeslníků mnohem menší - svého zákazníka
poznají mnohem lépe, a snáze tak odhadnou, zda mohou vyslovit
obligátní otázku “Potřebujete účtenku?”. Navíc jde typicky
o větší částky než oběd v restauraci a zákazník je tak v
mnohem větším pokušení na dohodu přistoupit. U řemeslníku
navíc ani EET nepomůže příliš s cílením kontrol, neboť mohou
svoji živnost vykonávat po celé republice. Chybí tak pojítko
mezi velikostí tržeb a sídlem firmy, které by umožnilo snáze
odhalit podezřelé podniky. Zapojení ostatní sektorů tedy bude
čistě dobrovolné, motivované ulehčením s byrokracií, které po
zavedení jednotného inkasního místa nabídne.

## 3. Jak odhalíte daňové podvody bez rozšíření EET?

Abychom postihli daňové podvody i v ostatních odvětvích a zároveň
ulehčili občanům běhání po úřadech,  propojíme proto data z
katastru nemovitostí, registru vozidel, správy sociálního
zabezpečení a dalších státních institucí tak, abychom

<ul>
	<li/>Občanům	co nejvíce ulehčili vyplnění daňového přiznání - většinu	údajů má stát již k dispozici a může je předvyplnit
	<li/>Odhalili	výrazné nesrovnalosti mezi vykazovanými příjmy a skutečným	majetkem</ul>

<p >Je třeba také ucpat některé díry v zákonech, které v ČR umožňují snadné vedení firem s virtuálními sídly a bílými koňmi.
Navrhujeme např. tyto opatření</p>
<ul>
	<li/> Je třeba
	umožnit kontrolu pražských firem daňovými úředníky i z
	jiných krajů, kde má podnik pobočku nebo výrobnu. V Praze sídlí
	více jak třetina všech společností z celé ČR a třetina všech
	živností, zatímco úředníků finančních úřadů je řádově
	ve všech krajích stejně. To znemožňuje efektivní kontrolu a
	dělá z Prahy něco jako daňový ráj.
	<li/> V
	případě převodu firmy na jiného vlastníka, nebo před
	stěhováním sídla firmy,  zavedeme povinnost uložit kopii
	účetnictví u notáře. V ČR se při těchto příležitostech
	účetnictví příliš často ztrácí, což umožňuje převést
	společnost i s dluhy a pokutami na tzv. bílého koně a založit
	novou společnost se podobným názvem, stejnou provozovnou jen
	jiným IČ. Bez účetnictví se nedá vyčíslit škoda u zkrácení
	daně, a bez přesně vyčíslené škody nelze z procesních důvodů
	odsoudit někoho za zkrácení daně.
	<li/>Znemožnění
	vydat oprávnění jednat plnou mocí jménem firmy bez toho, aby se
	na dotyčného převedlo i ručení za závazky firmy.
	<li/>A další
	drobnosti, např. povinnost sdělovat FÚ všechny účty firmy, ne
	pouze jeden, zpřísněním pravidel pro ověření totožnosti u
	notářů apod.</ul>
<p >Především se
ale chceme zaměřit na <a href="https://www.pirati.cz/program/temata/danove_uniky/">daňové úniky velkých korporací</a> a
karuselové podvody.
</p>

## 4. Co Pirátům vadí na EET?

<p >Piráti
zavedení EET vytrvale kritizují od samého začátku. Zavedení EET
bylo projevem arogance moci, kdy Andrej Babiš označil všechny
drobné podnikatele apriori za podvodníky, aniž by tušil, jak
různorodý tento segment je, jak vypadá jeho realita a jaké to
způsobí potíže. Je nehorázné, jak rychle uměl stát zavést
EET a jaký sám klade odpor registru smluv. Přitom samotný projekt
EET byl vybrán bez výběrového řízení a odborníci jej označují
za nekvalitní a předražený, rozhodně na jeho provedení není
vidět ruka zkušeného manažera. Zdá se, že skutečným cílem
zavedení EET bylo získání citlivých informací o trhu, které
mají pro ministra, který zároveň podniká v řadě oblastí
výroby, zemědělství, obchodu, médií i zdravotnictví, velkou
cenu.
</p>

## 5. Jaké jsou hlavní problémy a jak je vyřešíte?

### Možnost zneužití obchodních informací

Získáním podrobných informací o trhu argumentuje samo ministerstvo a uvádí,
že díky nim bude moci lépe cílit kontroly. Jeho přístup k
uchovávání citlivých informacím je však naprosto nezodpovědný.

Úvodní studie sloužící k přípravě výběrového řízení obsahuje
řadu elementárních  chyb a rozporů (bližší info <a href="https://www.lupa.cz/clanky/videl-jsem-specifikaci-projektu-elektronicka-evidence-trzeb/">zde</a>.
) a i praktická implementaci má řadu nedostatků. I naprostý laik
ví, že rodné číslo je citlivý osobní údaj. Ministerstvo
financí však v jeho veřejném uvádění na účtenkách nevidí
žádný problém, neboť jeho zneužívání je trestné, a proto
jej nikdo nemůže zneužít. Podezřelé je i rozhodnutí Národního
bezpečnostního úřadu, na které se běžně čeká řadu týdnů.
V případě projektu EET byl však během tří dnů vyhotoven pouze
dvoustránkový dokument s odkazy na paragrafy a s vágním
odůvodněním. To je výsměch, ne analýza.  

Problematický není jen únik informací ze strany státu, ale i během přenosu
mezi podnikatelem a státem. Prosadíme
proto, aby státu odcházely jednotlivé účtenky pouze zakódované
a povinnost sdělovat FÚ pravidelně měsíční výši tržeb. FÚ
tak nebude mít k údajům z jednotlivých účtenek přístup,
dokud mu během kontroly podnikatel sám nesdělí privátní klíč.
Ten bude muset být povinně uložen na Czech Pointu nebo u notáře.
Klíčové vlastnosti EET umožňující lepší výběr daní ale
zůstanou zachovány. Bude zachována možnost veřejné kontroly
pomoci účtenkové loterie, bude znemožněno vyřadit z účetnictví
část již vydaných účtenek. Účetnictví již nebude možno
ztratit, zavřít firmu a zároveň si otevřít novou s de facto
stejným typem podnikání. Na základě historie zasílaných
záznamů bude možnost lépe cílit fyzické kontroly ze strany FÚ.

### Velká finanční zátěž pro nejmenší podnikatele

Pro větší restauraci pravidelný měsíční výdaj v řádu stovek
není problém. Pro člověka, který si svou živností vydělává
lehce nad minimálním příjmem, jen aby nemusel být na pracáku,
to problém je. Stejně tak je EET problém pro důchodce, ženy na
mateřské, studenty, či někoho, kdo si na DPP přivydělává, než
najde stálé zaměstnání.  Běžné hospodě, pokud chce zajistit
plynulý provoz, nestačí nejlevnější zařízení kolem 5 tisíc,
reálnější je částka kolem 20ti. Náklady na EET netvoří jen
jednorázový výdaj na pořízení pokladny a poplatky za jeho
provoz.  Aby restaurace a bufety nezhoršilyi plynulost obsluhy,
musely často přes obědy najmout další pracovní sílu navíc pro
zadávání účtenek. Požadovat po všech těchto skupinách, které
vzhledem k výši obratu a slevám na dítě, manželku atd. stejně
žádnou významnou daň neodvedou i v případě naprosto poctivého
účetnictví, je prostě buzerace. Navíc i 5000Kč je pro tyto
podnikatele významná překážka k tomu začít takto podnikat a
nespoléhat se jen na sociální pomoc státu.

<p>Prosadíme
proto výjimky pro</p>
<ul>
	<li/>
výjimkami pro drobné podnikatele - např. vesnické hospůdky a prodejny, kulturní akce a farmářské trhy
	<li/>
seniory
	<li/>
výjimky
	pro eshopy apod., kde
	vše jede buď přes bankovní účet, platbu
	kartou nebo doručení
	na dobírku poštou, PPLkem apod.
	<li/>
Zavedeme
	regulované ceny za připojení (nejlépe zdarma). Pro
	velké telekomunikační firmy to byl výborný kšeft a odvádějí
	z ČR nepřiměřené zisky.
	Stát dodá zdarma otevřený software.
</ul>

<h3>Provedení
bez výběrového řízení, tajně  a s vysokými náklady</h3>
<p>Od
začátku bylo všechno děláno špatně. Úvodní studie sloužící
k přípravě výběrového řízení byla účelově rozdělena na
dvě části, aby nebylo nutné vypisovat výběrové řízení. Byla
dále držena v tajnosti v rámci špatného principu obskurity to
security. Až únik její části odhalil, že je spíše kvůli její
velmi nízké kvalitě a elementárním chybám. Zabezpečení
technického řešení pro změnu vyhrála firma, která jediná
splnila podmínky výběrového řízení, které však tato firma
sama připravovala. Ministr Babiš také zázračně rychle dostal
výjimku od Nejvyššího kontrolního úřadu a projekt zadal bez
výběrového řízení.  Je zažitým omylem, že pokud systém
pracuje s velikým objemem dat, musí ho dělat obrovská firma.
Kapacita systémů není na velikosti ani renomé firmy závislá. I
malé firmy podnikající online spravují obrovské objemy dat o
uživatelích, technických dat, dat o produktech. Technologicky je
EET poměrně jednoduchý datový model, který si ovšem každý
dodavatel pro „stát“ nechá bezvadně zaplatit.  Andrej Babiš
původní výběrové řízení zrušil a vybral firmu IBM, jejíž
řešení bylo 9.5x dražší. Argumentem Andreje Babiše pro zadání
„bez výběrka“ bylo nakládání s citlivým daty o lidech. K
tomu ovšem jaksi při vývoji nedochází a při následné správě
je už systém v rukou ministerstva.  IBM má se státem smlouvu do
roku 2021, a ročně nás provoz bude stát 170miliónů. Skutečné
náklady do roku 2021 se tedy celkové náklady blíží miliardě, a
násobně tak překračují původní odhad ministra. Konkrétní
vyčíslení lze nalézt <a href="http://michalblaha.cz/tag/eet/">zde</a>.
Navíc vzhledem k patentovým právům, které dodané řešení
obsahuje, nebude ani po tomto roce nebude možné vysoutěžit jiného
správce.</p>
<p >K
výdajům na straně státu se musí připočíst provozní výdaje
na straně podnikatelů. Jejich odhady se v případě plné zavedení
liší, ale pod 2-3 miliardy ročně nejdou, nemluvě o počátečních
investicích. Česko má dnes nejdražší výběr daní v <a href="http://zpravy.e15.cz/domaci/ekonomika/cesko-ma-nejdrazsi-vyber-dani-v-eu-cestu-ukazuje-estonsko-1286456">EU</a>,
a i pokud vezmeme nejoptimističtější odhady ministerstva financí
ohledně výše dodatečně vybraných daní, efektivita výběru
daní dále klesne.
</p>
<p >Klíčové
smlouvy s firmou IBM jsou dosud stále tajné, nicméně se zdá, že
vzhledem k vysokým provozním nákladů a nutnosti zásadních změn,
bude v případě zachování EET výhodnější vypsat nové
výběrové řízení a celý projekt znovu od nuly.
</p>



<h2 >Mýty
a fakta kolem EET:</h2>

<h3>Babiš
na rozdíl od Vaší manželky ví, kolik jste vypil piv.</h3>
<p>Slogan
TOP09 je zavádějící. EET nezískává žádnou informaci o
protistraně, ani o produktu. Shromažďuje informace pouze o ceně a
DPH. Do aplikací EET je nutné produkt uvést, ale to je z důvodu,
aby program ulehčil účetnictví, ne proto, že to vyžaduje
specifikace EET. Vzhledem k otevřenému API je jednoduché si to
ověřit a v porovnání s černou skříňkou registračních
pokladen jde o lepší řešení. Navíc levnější, neboť
registrační pokladny je nutné z bezpečnostních důvodů často
měnit a může je dodávat jen několik málo certifikovaných
výrobců.   
</p>
<p>V
současném provedení není tedy odesílaná informace poměrně
strohá, samotná velikost tržeb je sice údaj, který může mít
pro konkurenci význam, ale tento údaj už má FÚ i bez EET, jde
spíše o zamezení falšování tohoto údaje. Navíc řádově
větší riziko zneužití obchodní informace je v povinném
kontrolním hlášení k DPH, které obsahuje protistrany a s nimi
obchodované částky.</p>
<p>
<p>Je
však třeba být velmi obezřetný, protože nikdo nezaručí, že
údaje nebudou rozšiřována salámovou metodou, nyní již bez
pozornosti mainstreamových médií.  Informace jsou palivem 21.
století. Není cennější komodity na trhu produktů a služeb než
přesných informací. I za předpokladu jediného čísla,
respektive několika čísel dle DPH skupiny na „účtence“ EET,
spolu dávají takto sbírané informace komukoliv poměrně přesný
obraz trhu, respektive lidí, kteří pracují na IČO, firem a
objemu jejich zakázek. A Andrej Babiš je univerzálním dodavatelem
čehokoliv. Znalost trhu je pro jeho podnikání klíčová. Patří
mu v ČR téměř 300 firem.</p>
<p>


<h3>Ze
zemí bývalé evropské patnáctky mají evidenci účtenek pouze
tři země – Belgie, Švédsko a Itálie.</h3>
<p>Ano,
ale evidence tržeb není v Evropě nic neobvyklého, některá z
forem evidence tržeb existuje ve <a href="http://www.psp.cz/doc/00/11/57/00115745.pdf">14
zemích</a>
Evropské unie. Jsou to Itálie, Maďarsko, Slovensko, Chorvatsko,
Polsko, Belgie, Litva, Malta, Švédsko, Rumunsko, Bulharsko, Řecko,
Kypr, Slovinsko a Rakousko. Dále je třeba říci, že se nárůst
tržeb v pohostinství se často prokázal, a např. Belgie má
evidenci tržeb pouze právě u pohostinství.
</p>



<h3>Chorvatský
model nefunguje, výběr daní se nezvýšil</h3>
<p >Hodnotit
dopady na výběr daní v Chorvatsku je těžké určit. Přiznal to
Babiši, když obrátil o 180 stupňů a v parlamentu prohlásil, že
výsledky výběru DPH v Chorvatsku nelze spolehlivě použít jako
měřítko efektivity evidence tržeb. Zavádějícím způsobem jeho
příklad vykládá většina ekonomů vyjadřujících se pro média,
mezi nimi například <a href="https://www.novinky.cz/ekonomika/427932-dvojnasobne-trzby-po-zavedeni-eet-vzorek-tvorila-jen-ctyri-procenta-podniku.html">Lukáš
Kovanda</a>, na
jehož argumentech staví svou <a href="https://www.top09.cz/proc-nas-volit/fakta-a-argumenty/co-je-eet-a-koho-se-tyka-18044.html?clanek=18044">analýzu</a>
TOP09. Je sice pravdou, že EET se ve vyšším inkasu DPH
neprojevilo nad rámec pohybů, které lze přičíst cyklickému
vývoji ekonomiky. Ale je také nutné řici, že zároveň se
zavedením EET bylo sníženo DPH v oblasti pohostinství a
gastronomie z 25% na 10% a zároveň byla zvýšena hranice tržeb,
pod kterou podnikatel nemusí DPH odvádět. Ostatně snížení DPH
z 21% na 15% proběhlo u i u nás, jak kompenzace podnikatelům, aby
se zmírnil dopad na ceny. Podle <a href="http://www.etrzby.cz/assets/cs/prilohy/RIA.pdf">důvodové
zprávy </a>ministerstva
to způsobí propad inkasa DPH o 0,5 miliardy. Odhad dodatečného
výběru daňového inkasa v pohostinství díky EET je 0,8 miliardy,
z toho necelá půlka připadne na zvýšený výběr DPH.
Odečteme-li tato čísla, vyjde nám, že v pohostinství by výběr
DPH měl mírně klesnout. Argumentovat primárně tím, že se za
těchto podmínek nezvýšil celkový výběr DPH, tedy svědčí o
hrubé neznalosti problematiky. Zvlášťě v případě Chorvatska,
které žije z turismu a pohostinství a ubytovací služby tvoří
na rozdíl od nás významnou část ekonomiky.  
</p>
<p >EET
má za primární cíl zlepšit evidenci tržeb, ne výběr DPH.
Nejčastější a nejprimitivnější způsob vyhýbání se dani u
drobných podnikatelů je, že nakoupí mimo účetnictví včetně
DPH, a pak prodají opět mimo účetnictví, a nemusí tak vykazovat
zisk z těchto obchodů. Z tohoto zisku pak vyplácí své
zaměstnance na ruku. Ve velké míře tak jde o zamezení úniku
daně z příjmu, jak podnikatele, tak jeho zaměstnanců. V
pohostinství je minimální mzda téměř standardem, a není
vzácností, že v případě rodinných podniků jsou ostatní
členové rodiny/zaměstnanci registrovaní na pracovním úřadě.
Větší potenciál ve zvýšení inkasa z daně z příjmu vidí i
MF, podle kterého na něj připadá 7 z 12 dodatečně vybraných
miliard. Na podvody s DPH cílí primárně kontrolní hlášení k
DPH (ale díky EET může ale dojít k překročení práhu pro jeho
přiznávání). Celkem dobrou představu o tom, jaké finty se
používají v pohostinství, si lze udělat např. z tohoto <a href="http://www.podnikatel.cz/clanky/o-evidenci-trzeb-aneb-jak-se-podvadi-v-restauraterstvi/">článku</a>.</p>
<p >Chceme-li
tedy hodnotit, zda je EET v chorvatsku zafungoval, je potřeba
porovnat především výši tržeb. A zde opravdu došlo k výraznému
nárůstu tržeb. V sektoru maloobchodu vzrostly tržby o 13,9 % a v
sektoru stravování a pohostinství o 40,5 %. Podrobně zpracovaný
rozbor chorvatského případu bez politického ideologického
balastu lze nalézt v <a href="http://theses.cz/id/0p2i8u/zaverecna_prace.pdf">práci
Markéty Jakobové.</a>

</p>
<p >S
Lukášem Kovandou naopak lze <a href="http://www.penize.cz/elektronicka-evidence-trzeb-eet/302327-lukas-kovanda-proc-ted-uz-vubec-nesouhlasim-s-elektronickou-evidenci-trzeb">souhlasit
</a>v tom, že
očekávat od EET ekonomický růst je bláhové (i když i tady je
jeho práce s daty dost <a href="http://finmag.penize.cz/ekonomika/302220-nekolik-poznamek-k-argumentaci-proti-eet-aneb-cherry-picking-v-praxi">účelová</a>).
 Míra šedé ekonomiky u nás je relativně nízká, srovnatelná se
západními zeměmi. EET je tak velmi nešťastný kanón na vrabce.
Způsob, jakým ministerstvo odhadlo daňový přínos 12 miliard je
hojně kritizován, a silně jej zpochybnil i <a href="http://hlidacipes.org/nku-stat-na-dph-vloni-prisel-o-105-miliard-problem-je-ale-jinde-nez-rika-babis/">Nejvyšší
kontrolní úřad.</a>


<h3 >Stoprocentní
nárůst tržeb podle Babiše</h3>
<p >Babiš
v polovině ledna na tiskové konferenci <a href="http://echo24.cz/a/waSNd/babisuv-100-narust-trzeb-diky-eet-data-ke-statistice-neexistuji">hlásil</a>
100% nárůst tržeb. K číslu však nejsou k dispozici žádná
data a bylo spočítáno pouze ze vzorku 4% restaurací. Dále hlásil
100% nárůst registrací k DPH z důvodů překročení limitu
obratu. Není to krásné, taková kulatá čísla? Jistě nedošlo k
žádné manipulaci. Pak ale <a href="https://www.czso.cz/csu/czso/ze-statistik-csu-nelze-urcit-vliv-zavedeni-eet">statistický
úřad</a>
zveřejnil,
že dle jeho průzkumu
došlo pouze k 7% nárůstu. Data jsou však pouze z dobrovolně
vyplňovaných dotazníků, jejichž pravdivost se příliš
neověřuje. Až pak MF ve svém <a href="http://www.mfcr.cz/cs/verejny-sektor/dane/informace-financni-a-celni-spravy/2017/cisla-financni-spravy-o-rustu-trzeb-27598">vyjádření</a>
poskytlo hodnověrnější čísla na celém vzorku. Metodiky obou
institucí jsou rozdílné, nicméně nárůst vykazovaných tržeb v
desítkách procent se zdá reálný.
</p>
<h3 >Kvůli
EET končí stovky restaurací, hlavně na vesnici, tvrdí pivovary</h3>
<p >Babiš
v lednu <a href="http://www.ceskatelevize.cz/ct24/ekonomika/2018018-po-zavedeni-eet-zavrelo-104-restauraci-ale-nove-jich-vzniklo-370-uvedl-babis">prohlásil</a>,
že skončilo jen 104 hospod a naopak, že 370  dalších vzniklo.
Jeho metodika však byla ihned <a href="https://www.irozhlas.cz/ekonomika/zavrelo-239-nebo-818-hospod-financni-sprava-pouziva-nespolehlivou-metodu-tvrdi-ekonom_201703100600_pjadrny">zpochybněna.</a>

</p>
<p >Sdružení
místních samospráv (SMS) <a href="https://www.irozhlas.cz/ekonomika/kvuli-eet-je-ohrozeno-temer-1500-provozoven-ruznych-zivnosti-tvrdi-sdruzeni-mistnich-samosprav_201612161233_pjadrny">upozorňovalo</a>,
že ohroženo je kvůli evidenci přibližně 700 hospod. Jde však o
pouhé prohlášení těchto živnostníků, že se EET obávají, a
jde tedy o politicky motivované číslo. Další čísla potom
přinesl průzkum mezi <a href="http://www.blesk.cz/clanek/zpravy-udalosti/432929/pivovary-kvuli-eet-zavrou-stovky-hospod-masivne-rusi-objednavky.html">pivovary</a>,
i ten hovořil o stovkách zavřených podniků, čísla přitom
nedodaly všechny pivovary.</p>
<p >Seriózněji
působí pokles v datech společnosti CRIF – Czech Credit Bureau,
která sbírá počty živnostenských oprávnění pro provozování
hostinské činnosti  Loni v prosinci podle nich bylo nově založeno
nebo obnoveno 2099 živností a přerušeno či ukončeno 2882
živností.</p>
<p >Čísla
je však nutné uvést do celkového obrazu. Provozování malých
restaurací patří s ohledem na úbytek, ale i příbytek
podnikatelů k nejdynamičtějším oborům. Mezi léty 2013 a 2015
skončilo každý rok v průměru 4 627 firem a živnostníků,
přičemž ve stejných letech zahájilo v oboru stravování svoji
činnost průměrně 3 642 podnikatelů ročně, <a href="https://www.novinky.cz/ekonomika/436050-male-hospody-trapi-hlavne-nedostatek-personalu-a-byrokracie-vcetne-eet.html">dodala
asociace</a>.
Podle ní pokračuje trend, kdy každý rok v oboru každý přes
desetinu firem.</p>
<p >Je
třeba také vzít v úvahu, že řada OSVČ ukončila a přechází
na sro, což naznačují <a href="http://www.podnikatel.cz/clanky/pohroma-se-kvuli-eet-zatim-nekona-pocet-osvc-hlavnich-se-skoro-nezmenil/">i
čísla ČSZZ.  </a>Tento
trend zde byl i před EET a má naprosto legitimních výhody. EET
jej mohlo posílit z důvodů obav, že by daňová správa mohla na
základě porovnávání vykazovaných tržeb s předchozími
obdobími zahájit důkladnou daňovou kontrolu a doměření daně
za uplynulé roky. Ukončením činnosti tak přerušili kontinuitu
podnikání a po formální stránce se tomuto riziku vyhnuli.
</p>
<p >Podnikatele
mohly k ukončení činnosti přimět i další chystaná regulace  -
zákaz kouření nebo změna loterijního zákona. Z <a href="https://www.novinky.cz/ekonomika/436050-male-hospody-trapi-hlavne-nedostatek-personalu-a-byrokracie-vcetne-eet.html">průzkumu</a>
pro Asociaci malých a středních podniků a živnostníků ČR
vyplývá, že za největší problémy považují nedostatek
kvalitního personálu a také nárůst papírování, až teprve
poté následuje<a href="https://tema.novinky.cz/eet"> </a><a href="https://tema.novinky.cz/eet">EET</a>
a neúměrný počet státních kontrol. Podle <a href="https://www.irozhlas.cz/zpravy-domov/v-lednu-nam-zavrelo-280-hospod-tvrdi-treti-nejvetsi-producent-piva-konci-hlavne-ty-mensi-_201702230600_pjadrny">Heinekenu</a>
zavírají hlavně menší hospody především na vesnicích.
Nejčastěji se jedná o podniky, které nemají kuchyně a jejich
provoz je tak závislý na prodeji alkoholu, na který se snížení
sazby DPH ovšem nevztahuje.
</p>
<p >I
když z těchto uvedených statistik jednoznačný závěr udělat
nelze, počty podniků, které kvůli EET zavřely nebo se přeměnili
v soukromé kluby, se určitě počítají na stovky. Piráti prosadí
do EET takové výjimky, aby se drobné vesnické hospůdky mohly
vrátit zpět.
</p>
<h3 >Řemeslník
si k Vám domů musí přinést kromě nářadí i tiskárnu</h3 >
<p >Řemeslníkům
s řádově desítkami vydaných účtenek stačí chytrý mobil,
není třeba tiskárnu, stačí opsat na 4 číselný kód na
připravenou účtenku (zbytek číslic se nemění, lze si je
připravit předem).
</p>
