---
uid: upt # vyplňte jednoznačný identifikátor
name: Zemědělství
fullname: Tým pro zemědělství
img: teams/zemedelstvi.jpg # obrázek nemusíte dodávat
leader: radek.holomcik
deputy:
- jan.posvar
contact:
- jiri.valenta
tags:
- zemědělství
category: resort
redmine:
forum:
calendar: # id google kalendáře s událostmi
---

Vítejte na stránce pirátského **týmu pro zemědělství**.

Co děláme?
----------
* prosazujeme sněmovní volební program v oblasti [zemědělství](https://www.pirati.cz/program/psp2017/zemedelstvi/),
* projednáváme sněmovní tisky, které jsou přiřazeny [Zemědělskému výboru Poslanecké sněmovny](http://www.psp.cz/sqw/hp.sqw?k=4700),
* připravujeme k návrhům podklady a stanoviska pro poslanecký klub,
* kontrolujeme práci Ministerstva zemědělství a v otázkách majících vztah k zemědělství i Ministerstvo životního prostředí,
* rozpracováváme [dlouhodobý program pro zemědělství](https://www.pirati.cz/program/dlouhodoby/zemedelstvi/), připravujeme jeho rozšíření do podbodů (ochrana půdy, potravinářství, lesnictví atd.) a iniciujeme vznik programového bodu “Rozvoj venkova”

Co je už hotové?
----------------------
Podali jsme pozměňovací návrh k novele č. 254/2001 Sb. - Zákon o vodách a o změně některých zákonů (vodní zákon), který upravoval § 28 (Chráněné oblasti přirozené akumulace vod) - zamítnuto

Na čem pracujeme?
----------------------
* podrobná analýza zemědělských dotací za roky 2015, 2016 a 2017
* novela zákona č. 353/2003 Sb., o spotřebních daních vedoucí ke snížení daňového zvýhodnění biopaliv 1. generace a některým dalším dílčím změnám
* koncept řešení kůrovcové kalamity a rozvoje lesního hospodářství v ČR
* legislativní uchopení zahrádkářství, komunitního a komunitou podporovaného zemědělství
* podpora zavádění prvků agrolesnictví
* novela zákona č. 246/1992 Sb., o ochraně zvířat proti týrání a zákona č. 166/1999 Sb., o veterinární péči a souvisejících zákonů vedoucí k lepšímu zacházení se zvířaty
* novela zákona č. 326/2004 Sb., o rostlinolékařské péči vedoucí k lepší ochraně včelstev před zemědělskou chemií
* vzorové projekty pro zvyšování schopnosti krajiny zadržovat vodu
* rozvoj podpůrných programů melioračních a tradičních plodin, např. lnu a konopí 

Jak se můžete zapojit?
----------------------

Nabízíme šanci právníkům, ekonomům a odborníkům na zemědělství, lesnictví, ochranu půdy i vody, vodohospodářům a dalším specialistům, spolupracovat na zlepšení situace v České republice, a pro studenty něco se naučit a poznat zajímavé prostředí poslaneckého klubu Pirátské strany.
Pokud souhlasíte s Pirátským programem v oblasti zemědělství a životního prostředí a chcete nám pomoci, ozvěte se prosím Jiřímu Valentovi na tel. 778 111 463 nebo na jiri.valenta@psp.cz. Rádi vás pozveme na naše setkání.

Fungování týmu
----------------------

Zemědělský tým se schází podle potřeby, obvykle před schůzemi výboru v prostorách Poslaneckého klubu Pirátské strany (vstup z Malostranského náměstí 7/19). Za přípravu agendy setkání zodpovídá Jiří Valenta.
Členové týmu jsou:
* **[Aleš Jakl](https://www.pirati.cz/lide/ales-jakl/)**, garant zemědělského programu Pirátské strany
* **[Radek Holomčík](https://www.pirati.cz/lide/radek-holomcik/)**, místopředseda Zemědělského výboru, člen Podvýboru pro lesní hospodářství a Podvýboru pro ochranu přírody a krajiny
* **[Jan Pošvář](https://www.pirati.cz/lide/jan-posvar/)**, člen Zemědělského výboru, člen Podvýboru pro myslivost, rybářství, včelařství, zahrádkářství a chovatelství
* Jiří Valenta, právník, asistent poslance Radka Holomčíka

Tým funguje podle [zásad týmové spolupráce](https://wiki.pirati.cz/rules/or_zatys). Nadřízeným týmem je republikové předsednictvo. Spolupracujeme s poslanci, kteří mají související gesci (zejména členové Výboru pro životní prostředí, Hospodářského výboru a Rozpočtového výboru).

