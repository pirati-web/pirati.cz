---
name: Školství
img: teams/skolstvi.jpg
vedoucí týmu: Václav Fořtík
zástupci:
kontaktní osoba:
- Václav Fořtík
category:
- program
uid: školství
forum: https://forum.pirati.cz/vzdelani-f546/
rbar: teams-toc
---

Vítejte na stránce Pirátského týmu pro vzdělávání, vědu a školství.

Co děláme?
----------

* Prosazujeme [náš volební program v příslušných oblastech](https://www.pirati.cz/program/psp2017/vzdelavani-a-veda/),
* sbíráme podněty a nasloucháme kauzám, hledáme koncepční řešení
* aktivně pracujeme s učiteli, studenty i akademiky a neziskovým sektorem na hledání  nejlepších řešení pro české školství
* připravujeme k návrhům podklady a stanoviska pro poslanecký klub
* kontrolujeme práci MŠMT a dalších příslušných ministerstev u průřezových témat
* pracujeme na zpřístupňování informací a učebních materiálů i mimo úzce vymezený prostor školství
* rozpracováváme dlouhodobý program pro [školství a vzdělávání](https://www.pirati.cz/program/dlouhodoby/vzdelani/),
* monitorujeme a připomínkujeme rozpočtová opatření doléhající na školy i na vědu a výzkum

Jak se můžete zapojit?
----------------------

### Chcete s námi pracovat?

Pokud nám chcete pomoci, máme několik rozjetých projektů kterých se můžete zúčastnit! Stačí ozvat se uvedené kontaktní osobě.

**Reforma financování regionálního školství**

Sledujeme postupné najíždění PHmax systému a snažíme se najít ty nejbolestivější místa (změny) financování českého školství. Garantem a kontaktní osobou týmu je Daniel Mazur (602-439-639, daniel.mazur@pirati.cz).

**Reforma celkové koncepce vzdělávání**

Vize: Příprava posunu od povinné školní docházky k paradigmatu povinného vzdělávání. V tomto kontextu se nabízí zaměřit podporu na mimoškolní aktivity dětí tak, aby se jejich absolvování

Vize: Všeobecnost a multidisciplinarita vzdělání jako nejlepší příprava na přežití v nejisté budoucnosti a za nepředvídatelného vývoje. (i v odborném vzdělání už letí flexibilita, a tedy víceoborový odborný trénink).  

Vymýšlení a oponování metod zvyšování motivace (zejména pozitivní) u všech skupin stakeholderů vzdělávání (dětmi počínaje a politiky konče). Pojmenovávat věci pravými jmény: např. když “matematika” je - mimo několika VŠ fakult - nálepkou pro “počty a trénink soustředěného přemýšlení a řešení problémů”. Další kroky k opuštění konceptu “předmětů” a rozšiřování konceptu “kompetencí”.

Ad měření kvality škol: Rozpracování možností hodnocení “přidané hodnoty” školy u každého jednoho žáka (namísto porovnávání průměru ročníku s nějakými tabelovanými/celonárodními výkonovými ukazateli, které znevýhodňuje 2.stupně ZŠ kvůli odlivu motivovaných na vícelatá gymnázia).

Ad vysoké školství: Hodnocení kvality a její provázanost s modelem jejich financování. Analýza životaschopnosti modelu školného na veřejných VŠ, kdy “školné neplatí ti, kdo (třeba jen od 15ti let věku) prokázali motivovanost se vzdělávat”. Tato motivovanost je v současnosti nejvíce korelovaná s účastí v mimoškolních aktivitách napojených na soutěže v národním a mezinárodním měřítku.

Ad konkrétní kompetence: Musíme otevřít diskuzi a prioritizovat, protože nic není “a priori” nejdůležitější. Prioritizace je vyjádřením spekulace na nejpravděpodobnější vývoj civilizace (a evropského prostoru zvlášť). Mediální výchova, informační gramotnost, finanční gramotnost, kyberbezpečnost dnes rezonují, ale musíme zahrnout všechno včetně “dílen a pozemků” nebo “branné výchovy”. Jsou přece vize budoucnosti Země, kdy ty poslední jmenované budou opět znamenat přežití a mediální výchova luxus.

**Reforma vzdělávání pedagogů**

Hlavní nástroj k rozetnutí bludného kruhu českého školství je ve zlepšování předkarierního i celoživotního vzdělávání učitelů. Zpracování a porovnání modelů s různými způsoby hodnocení kvality vzdělávacích programů a zpětné vazby, která bude dotažená do konce (rozvoj dobrých a ukončení špatných, bez milosti). Vize rozvoje stavovské cti pedagogů. Vize mentální hygieny, prevence proti a záchranných mechanismů při syndromu vyhoření. Analýza možností intervence státu, když PedF požívají tradiční autonomie.   

Digitální propojení a další průmyslové revoluce jako dobrý sluha a ne zlý pán
Cíl, pro jehož naplnění musí své udělat skoro všechny ostatní reformní linie - a samozřejmě exekutiva od premiéra po obecní a krajské radní pro školství. Hodně tady bude viset na vyhledávání plýtvání, absence kontroly, zpětné vazby a průběžných aktualizací v systému.

Je třeba vyhodnotit, jestli je “digitální negramotnost” pouze současný generační problém (učitelky nyní před důchodem studovaly v osmdesátkách, kdy PedF mohly ještě vesele ignorovat rozmach mikropočítačů), nebo je nutné očekávat její trvání kvůli rychlému vývoji elektroniky a dnešní přeborník na iPadu bude za třicet let úplně stejně v háji, když bude všude kolem 3D virtuální sur-realita.

**Vzdělávání dospělých**

Programy vzdělávání dospělých v nějakém modelu celoživotního vzdělávání (např. [Karlova Univerzita](https://www.cczv.cuni.cz/)). I u MPSV časem opustit termín “rekvalifikační kurs”, protože má jít o rozšiřování kvalifikace, ne nahrazení. Nesmí si to podmanit zaměstnavatelská lobby, ale měla by mít hlas v orgánu určující směřování tohohle konceptu a programu - prostě něco mezi programováním CNC frézy a “čtením Vergilia v originále”, nebo zahrnout celé spektrum, pokud to ufinancujeme. Zároveň s tím konceptem by měl fungovat systém “bodování” absolvovaných kurzů tak, aby bylo možné ladit klíč přijímání do kurzů i podle toho, kolik už jich kdo absolvoval.

**Transparentní financování sportu**

Chceme utnout nehospodárné rozhazování peněz a chceme zajistit, aby se peníze dostali tam kde nejvíce poslouží občanům. Garantem projektu je Lukáš Bartoň, kontaktní osobou Daniel Mazur (?zatím to sbírá Lukáš osobně).

**Rámec občanského vzdělávání**

Přejeme si občanům předat základní dovednosti potřebné pro kvalifikovaná rozhodnutí. Chceme vzdělávání, ve kterém se všichni dozví o našich základních ústavních hodnotách a dozví se, jak jsme k nim ohledáním mnoha slepých uliček dospěli. Garantem projektu je Lenka Kozlová, kontaktní osobou David František Wagner (721 03 01 20, david.wagner@pirati.cz).

**Máte úplně jiný nápad?**

Dejte vědět! (třeba Danovi nebo Davidovi výše), rádi si vaše myšlenky vyslechneme a vymyslíme, jak na nich můžeme spolu případně pracovat.

Fungování týmu
--------------

Školský tým se schází zhruba jednou měsíčně, jednotlivé projektové týmy se schází dle potřeby. Zodpovědným za shromažďování agendy na hlavní schůzky a jejich vedení je Dan Mazur.

Členové základního týmu jsou:

* Lukáš Bartoň, poslanec zodpovědný za vysoké školy a výzkum
* Lenka Kozlová, poslankyně zodpovědná za regionální školství
* Mikuláš Ferjenčík, člen výboru pro regionální školství
* Daniel Mazur, garant programového bodu školství a asistent Lukáše Bartoně
* David Wagner, asistent Lenky Kozlové
* Tým pro školství se zodpovídá republikovému předsednictvu strany.
