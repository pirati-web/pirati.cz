---
layout: page
img: hoax/hoax.png
title: Nevěřte hoaxům a nenechte sebou manipulovat podvodníky!
maintext: |
  Piráti vedou transparentní účetnictví, disponují registrem lobbistických kontaktů se zápisy o všech pracovních schůzkách, zastupitelé a poslanci si vedou otevřené kalendáře. Veškeré činnosti Pirátů jsou dohledatelné a ověřitelné. Přesto se tu a tam objeví zavádějící, zkreslená či přímo lživá tvrzení. Vyvracíme je pomocí veřejně dostupných zdrojů a faktů. Na tomto místě prezentujeme největší nesmysly, které o Pirátech prezentovali vtipálci nebo odpůrci Pirátů.
rbar: ""
description: Nevěřte hoaxům a nenechte sebou manipulovat podvodníky! Ukázky těch nejčastějších hoaxů a fake news najdete na této stránce. Piráti vedou transparentní účetnictví, disponují registrem lobbistických kontaktů se zápisy o všech pracovních schůzkách, zastupitelé a poslanci si vedou otevřené kalendáře. Veškeré činnosti Pirátů jsou dohledatelné a ověřitelné. Přesto se tu a tam objeví zavádějící, zkreslená či přímo lživá tvrzení. Vyvracíme je pomocí veřejně dostupných zdrojů a faktů. Na tomto místě prezentujeme největší nesmysly, které o Pirátech prezentovali vtipálci nebo odpůrci Pirátů.
keywords: hoax, manipulace, alternativní pravda, fake-news, dezinformace, lži, demagogie
items:
  - title: Pirátští europoslanci nehlasovali proti jádru
    hoax: Proč tedy tři pirátští europoslanci z frakce Zelených hlasovali proti jádru a plynu? Možná necítí žádnou loajalitu ke spoluobčanům a nezajímá je, kolik tu platíme za energie. Možná je nezajímá ani to, že jejich stranický šéf Ivan Bartoš sliboval před volbami podporu dostavbě nových jaderných bloků. Pirátům se nedá věřit, nejsou schopni dodržet slib či vysvětlit, proč změnili názor. Přetvařuje se pražské stranické vedení, nebo se europoslanci chtěli „jen“ zavděčit svým soudruhům? Výsledek je jasný: Pirátům jsou i základní zájmy České republiky lhostejné. (Martin Zvěřina, vedoucí rubriky Názory, Lidové noviny)
    truth: |
       Hlasování Evropského parlamentu nerozhodovalo o tom, zda využít jádro a plyn, ale o formě jejich podpory. Piráti v europarlamentu odporují jádro v energetickém mixu, stejně tak infrastrukturu pro LNG plyn. Dlouhodobě prosazovali přepracování zastaralého návrhu Evropské komise, který vznikl před vojenskou agresí Ruska na Ukrajině. Postavili se proto proti spojení hlasování o jádru i plynu do jednoho, který neruší naši závislost na putinovském režimu v Rusku. Chceme proto zohledňovat odkud plyn odebíráme, abychom nedotovali agresi na Ukrajině. To v současném návrhu zcela chybí.
    img: hoax/zdechovsky-taxonomie.jpg
    link: zdechovsky-taxonomie.jpg
    imginfo: |
       Europoslanec Tomáš Zdechovský (KDU-ČSL) patří k dlouhodobým kritikům Pirátů. Slova pana europoslance bychom si dovolili opravit: "Tohle prostě vysvětlit NĚKTERÝM LIDEM nejde." Vysvětlení pro všechny ostatní naleznete v textu níže.

  - title: Jiří Písařík, majitel Bohemia Energy, která nechala téměř milion lidí na holičkách, lživě obviňuje Piráty
    hoax: Janusz Konieczny, který se představuje jako analytik Pirátské strany od včerejšího večera začal účelově šířit lživé informace o stěhování koní z jezdeckého areálu Horse Park Kamenný Dvůr. Zástupci Pirátské strany od rána obléhali areál, zamezovali přístupu do areálu a sledovali jeho zaměstnance. Janusz Konieczny, analytik Pirátů se celý den dopouštěl stalkingu zaměstnanců a tlačil je k potvrzení svých lživých informací, i přesto, že dostal jednoznačné odpovědi vyvracející jeho tvrzení. Hana Novotná, tisková mluvčí Bohemia Energy (*text v původním znění včetně gramatických chyb)
    truth: |
       „Podnikání je jako závody Ferrari. Nesmíš se bát, že se odřeš. Mladým chybí touha uspět. Mohou za to i snadné půjčky.“ Těmito a podobnými floskulemi ještě předloni hýřil Jiří Písařík, majitel Bohemia Energy, která nedokázala dostát svým závazkům vůči 900 tisícům klientům odebírajícím energie. Firma ukončila svou činnost a skoro milion lidí nechala v nejistotě před nastávající zimou. Riziko podnikání Písařík neusnesl a z chyb obviňuje druhé: banky, dodavatele poslední instance, regulátory i Piráty. Co na to říkají Piráti? Převedení nemovitostí za stovky milionů pár dní po ukončení činnosti Bohemia Energy v souvislosti s ochranou soukromí je bizarní. Stejný názor má evidentně i Městský soud v Praze, který tento převod zablokoval. Odpovědnost, které se Písařík vyhýbá, nese v důsledku vlastních špatných podnikatelských kroků. Bohemia Energy by měla vrátit přeplatky a její zákazníci by se měli domáhat také kompenzací. Nabídka dodávek energií firmám za původní ceny, pokud nepodají žaloby, je nespravedlivá vůči domácnostem a pragmatická vůči firmám, které se nechtějí pouštět do soudních sporů. Jednání pana Písaříka, který se stylizuje do role oběti a obviňuje všechny ostatní, což prokládá řadou manipulativních i přímo lživých výroků, považujeme za neetické. Kvůli působení jeho firmy Bohemia Energy jsme podali trestní oznámení. Jsme přesvědčení, že veškeré popsané pochybné aktivity bude mít policie zájem prošetřit.
    img: hoax/hoax-bohemia-energy.jpg
    link: hoax-bohemia-energy.jpg
    imginfo: |
       Bohemia Energy ukončila svou činnost 14. října 2021. Podle svědectví zaměstnanců společnost ještě do téhož dne sháněla nové zákazníky. Na agresivní, podivné i vyloženě podvodné praktiky společnosti upozorňují lidé dlouhodobě. Výše uvedený příspěvek ze sociální sítě z května 2020 popisuje metodu, kterou potvrzuje mnoho lidí.

  - title: Piráti nenavrhli zvýšení daně z nemovitých věcí
    hoax: Pokud vlastníte nemovitost a chcete volit Piráty, zamyslete se znovu... nevěřím, že potřebujeme vyšší daň z nemovitosti. Už jen tohle samo o sobě (kromě celé řady dalších) je důvod nevolit Piráty.
    truth: |
       Jde o podvržený text, který se jen snaží tvářit jako část volebního programu Pirátů. S oficiálním volebním programem nemá nic společného, ten nic z uvedených návrhů neobsahuje. Dezinformátoři při tvorbě lživého hoaxu překrucují [článek na Pirátských listech](https://www.piratskelisty.cz/clanek-3940-financovani-nepodmineneho-zakladniho-prijmu-v-ceske-republice) o myšlence základního nepodmíněného příjmu, kde je zdanění nemovitostí uvedeno pouze jako jedna z teoretických možností navýšení příjmů státního rozpočtu. Tento článek je navíc pouze výstupem zájmové pracovní skupiny, neodráží oficiální stanoviska strany ani její aktuální volební program, jak je v článku hned v úvodu uvedeno.
    img: hoax/hoax-dane.jpg
    link: hoax-dane
    imginfo: |
       Podvržený text, který se tváří jako část programu Pirátů. V době zveřejnění tohoto textu (22. dubna 2021) Piráti ještě volební program nepředstavili (dojde k tomu 18. května), je tedy nemožné, aby již koloval po internetu. Zjevný hoax sdílejí i někteří politici, kteří se nechali nachytat.

  - title: Ivan Bartoš není zednář, satanista ani iluminát. Je členem Církve československé husitské
    hoax: Předseda Pirátské strany ČR zednář Ivan Bartoš spolu s manželkou, též zednářkou, pózovali v Barceloně na Zednářské výstavě Černého světla před zednářskými symboly. Zednářské symboly utvořili též pomocí svých rukou, a to sepjetím rukou do formace vidoucího oka a symbolu vah bohyně Kálí! Fotografii si teď mezi sebou posílají členové Pirátské strany. Bartošova manželka v České republice dokonce kandidovala do komunálu jako “Kněžka chaosu”!
    truth: |
       Předseda Pirátů Ivan Bartoš s manželkou v Barceloně navštívil výstavu Černé světlo - La Llum Negra. Ta ukazuje historický vývoj španělské fotografie, v němž významnou roli hrálo užití symboliky, která byla v 50. letech ve Španělsku oblíbená. Další spiklenecké teorie se opírají o návštěvu Ivana Bartoše v Muzeu tajných spolků v Lokti. Muzeum je běžně veřejnosti přístupné. Muzea nejsou tajné spolky a členové tajných společností se při svých aktivitách nefotí, protože by je to prozradilo. [Ivan Bartoš je navíc členem husitské církve](https://www.aktualne.ccsh.cz/pastorace/523-pozdrav-ivana-bartose.html).
    img: hoax/hoax-satanismus.jpg
    link: hoax-satanismus
    imginfo: |
       Jak by se dostali šiřitelé konspirací k soukromé korespondenci mezi Ivanem Bartošem a jeho manželkou? Proč by předseda Pirátů v soukromé konverzaci používal neznámou a neveřejnou e-mailovou adresu? Proč autor tvrdí, že jde o hromadnou zprávu, když adresát je jediný? Podvržený e-mail zpochybňuje sám sebe a počítá s absolutní důvěřivostí lidí, jimž je adresován.

  - title: Primátor Zdeněk Hřib terčem nařčení kvůli nevyklizení vily, o majetku probíhá soud
    hoax: Pořádku se sousedé Zdeňka Hřiba jen tak nedočkají. Kvůli nedostatku času se k odklízení dostal teprve nedávno a nepořádek zmizel jen zčásti. A vymlouvá se na původního majitele.
    truth: |
       Nejedná se o žádnou vilu, ale domek o zastavěné ploše 62 m2. Prodej domu a odklízení majetku a odpadu z jeho okolí je v současnosti (listopad 2021) předmětem soudního sporu vyvolaného původním majitelem. Doložitelné skutečnosti jsou, že [původní majitel se snažil dům již dříve prodat](https://www.pirati.cz/assets/pdf/zastavni-smlouva.pdf) jinému zájemci, dokonce nechal dům [zastavit na jeho hypotéku](https://www.pirati.cz/assets/pdf/zastavni-smlouva.pdf), ale později si prodej rozmyslel. Zdeněk Hřib, který dům později koupil na základě inzerátu realitní kanceláře, zaplatil cenu převyšující hodnotu v posudku předloženém majitelem a také za prodávajícího zaplatil daň z převodu nemovitosti, kterou v té době měl podle zákona platit prodávající. Dům před prodejem sloužil jako ubytovna zahraničních dělníků a sklad. V okamžiku zpřístupnění byla nemovitost v neuvěřitelně zanedbaném stavu ([foto1](https://www.pirati.cz/assets/img/hoax/hrib2.jpeg), [foto2](https://www.pirati.cz/assets/img/hoax/hrib3.jpeg), [foto3](https://www.pirati.cz/assets/img/hoax/hrib4.jpeg)), proto byla původnímu majiteli nabídnutá nadstandardně dlouhá doba – rok a půl – na vyklizení. Před podpisem kupní smlouvy proběhlo nafocení věcí a Hřib vyvěsil [inzeráty na webových bazarech](https://www.pirati.cz/assets/pdf/Hrib-inzerat-veci.pdf), dle instrukcí původního majitele, který díky tomu část věcí zpeněžil. Větší část ale tvořil neprodejný odpad. Pro vyklizení byl původnímu majiteli poskytnut přístup, do dnešního dne však nedošlo ani k vyklizení, ani k předání klíčů a jakákoliv [komunikace z jeho strany skončila](https://www.pirati.cz/assets/img/articles/2021/neprevzaty-dopis.jpg). Domovní zámek byl proto [vyměněn 28. března 2017](https://www.pirati.cz/assets/img/hoax/vymena-zamku.jpeg), tedy skoro měsíc po uplynutí lhůty k vyklizení domu dle smlouvy uzavřené 1. září 2015. Vzhledem k tomu, že jeho právním zástupcem původního majitele je Norbert Naxera, neúspěšný kandidát extremistických stran (Republikáni Miroslava Sládka, Národní strana později rozpuštěná soudem, SPD a další), může mít soudní spor politický podtext. 
    img: hoax/hrib-vyklizeni-vily.jpg
    link: hrib-vyklizeni-vily
    imginfo: |
       Článek serveru Expres vlastněný Andrejem Babišem, který tvrdí, že odklizení odpadu brání nečinnost primátora, je klasickou ukázkou mediální manipulace. Médium se zaměřuje na negativní kampaň vůči oponentům Andreje Babiše a jeho hnutí ANO.
  
  - title: Piráti nechtějí rušit ani krátit výsluhy příslušníkům bezpečnostních sborů
    hoax: Piráti a STAN chtějí po volbách v roce 2021 zrušit nebo snížit výsluhy. O tomto záměru jednal předseda Pirátů Ivan Bartoš s policejním prezidentem Janem Švejdarem. Je to kvůli současnému vývoji ekonomické situace, který je negativně zasažen koronavirovou krizí, podobně jako tomu bylo mezi lety 2008-2014 při celosvětové velké recesi.
    truth: |
       Piráti a STAN nechtějí a nebudou krátit současné ani bývalé příslušníky bezpečnostních sborů na výsluhách, a to ani započítávání příplatku za službu v zahraničí. To naopak navrhuje [novela zákona](https://www.psp.cz/sqw/historie.sqw?o=8&t=399), kterou podali poslanci Zdeněk Ondráček (KSČM), Jiří Mašek (ANO), Radek Koten (SPD), Jan Bartošek (KDU-ČSL) a Hana Aulická Jírovcová (KSČM). Schůzka předsedy Pirátů Ivana Bartoše s policejním prezidentem Janem Švejdarem na toto téma nikdy neproběhla.
    img: hoax/vysluhy-hoax.jpg
    link: vysluhy-hoax
    imginfo: |
       Přestože zkrácení výsluh navrhnul komunistický poslanec Zdeněk Ondráček, o pár měsíců dříve si jako dřívější člen pohotovostního pluku SnB postěžoval, že stále čeká na valorizaci svých vlastních výsluh.  

  - title: Piráti nikdy nenavrhovali žádná diskriminační opatření proti seniorům
    hoax: Piráti chtějí seniorům odebrat řidičáky, odebrat volební právo, nutit soužití s jinými osobami nebo jejich odchod do domova důchodců, zavést hromadné hroby, omezovat přístup ke zdravotní péči.
    truth: |
       Vyvrácenou lež o odebírání řidičských průkazů šířil neúspěšný prezidentský kandidát Petr Hannig. V případě volebního práva naopak diskutujeme možnost jeho rozšíření v některých typech voleb – například komunálních – aby mohli i mladší lidé získali zodpovědnost za dění ve vlastní obci. Rozhodnutí s kým člověk žije má být svobodné. Proto máme propracovaný návrh na zefektivnění sociálního bydlení, které pomůže i starším občanům. Dezinterpretaci o hromadných hrobech šíří někteří politici účelově, ale původně se jedná o návrh na uložení ostatků opuštěných seniorů v hrobce, namísto rozptýlení na anonymní rozptylové loučce. Zdravotní péči chceme dostupnou pro všechny a ve všech regionech, jak ostatně prosazují Piráti nejen v programu, ale i v reálných krocích, které formuluje odborný resortní tým. Přestože hoax tvrdí, že návrhy lze dohledat, žádný důkaz nepřikládá, protože žádný z takových návrhů neexistuje.
    img: hoax/hoax-seniori.jpg 
    link: hoax-seniori
    imginfo: |
      Řetězovými maily se šíří dezinformace, že Piráti chtějí omezovat a diskriminovat seniory.

  - title: Nevěřte vymyšleným identitám – Piráti komunikují na oficiálních profilech
    hoax: Tento projekt má za cíl seznámit české většinové „neonacistické“ obyvatelstvo s kulturou nových afrických a asijských Evropanů. Projekt bude určen pro všechny uprchlíky, které se nám podaří z Afriky zachránit a kteří budou mít zájem naši zemi kulturně a nábožensky obohatit. Více info na webových stránkách nebo napište do zpráv na Česká pirátská strana.
    truth: |
      Smyšlený facebookový profil Pirátka Markéta &mdash; Volím Piráty volím správně publikuje provokativní příspěvky, které nemají s realitou nic společného. Mimo jiné je autorkou podvrženého mailu, který tvrdí, že Piráti chystají projekt „Uprchlíci vítejte“, jehož účelem je ubytovávat uprchlíky v českých rodinách. Tvrdí, že informace naleznete na stránkách Pirátů. Žádný takový projekt zde ale samozřejmě nenajdete. Nevěřte trollům, kteří se vás snaží obelhat a poškodit Piráty.
    img: hoax/marketa-volim-piraty.jpg
    link: marketa-volim-piraty
    imginfo: |
      Stránky fiktivní Markéty mají v oblibě především politici a příznivci SPD. Profil totiž symbolizuje jejich stereotypní karikovanou představu o Pirátech.
  
  - title: Petr Štěpánek tvrdí, že Piráti chtějí trestat lidi s opačným názorem
    hoax: Piráti přicházejí s materiálem, který má vyřadit osoby, které nesdílejí ten jediný správný pohled na svět. Stačí, že máte špatné, rozuměj ideově závadné přátele, že čtete špatné, rozuměj alternativní servery, či na nich snad nedejbože publikujete. Je třeba vás eliminovat, vyřadit, vyselektovat.
    truth: |
      Petr Štěpánek publikuje na sociálních sítích a dezinformačních webech nepravdivou informací, že Piráti chtějí selektovat a trestat lidi s opačnými názory. Důvodem je to, že Piráti po kauzách na MPSV, které vyšetřuje policie, vypracovali dokument mapující rizikové faktory, které mohou mít dopad na výkon státní správy, především na vysokých úředních ministerských pozicích. Konkrétně v případě MPSV byla chyba dosadit na vlivnou pozici osobu s dluhy překračujícími 2,5 milionů Kč. Tato osoba byla obviněna v kauzách IT, kdy je vyšetřován trestný čin podplácení.
        Petr Štěpánek byl již několikrát usvědčen ze šíření hoaxů na dezinformačních webech a čelil kritice občanských iniciativ a profesních svazů, když se pokoušel opětovně stát členem RRTV. Štěpánek byl v minulosti též tiskovým tajemníkem premiéra Václava Klause. Do roku 2016 byl dlouhodobým členem ODS, poté založil Alternativu pro Českou republiku, za kterou kandidoval v témže roce do Senátu. Do Rady RRTV byl nominován v roce 2018 hnutím ANO.
    img: hoax/hoax-manual-mpsv.jpg
    link: hoax-manual-mpsv
    imginfo: |
      Text Petra Štěpánka publikovaný na sociálních sítích sdílí i Sputnik nebo Aeronet.

  - title: Piráti rozhodně nechtějí rozdávat maturity za docházku
    hoax: Piráti chtějí umožnit získávání maturit za pouhou docházku.
    truth: |
      Po sociálních sítích obíhá zkratkovité tvrzení, že Piráti chtějí umožnit získávání maturit za pouhou docházku. Skutečnost je však jiná: zároveň by docházelo k ověřování znalostí a dovedností již v průběhu studia maturitního oboru. Pokud by žák nebyl schopen splnit požadované minimum, nebyl by k maturitní zkoušce vůbec připuštěn. Maturita by se skládala ze společné části maturity (státní maturita) a profilové části (v gesci škol), která by nadále byla kvalifikační zkouškou. Ve společné části Piráti navrhují bodové hodnocení, které bude mít pro zaměstnavatele i VŠ vyšší výpovědní hodnotu.
    img: hoax/pirati-rozhodne-nechteji-rozdavat-maturity-za-dochazku.jpg 
    link: pirati-rozhodne-nechteji-rozdavat-maturity-za-dochazku
    imginfo: |
      Zavádějící příspěvek sdílí třeba facebooková stránka hnutí První Republika (sic!).

  - title: Sociální bydlení není téma migrace a uprchlíků
    hoax: Češi jsou obvykle zvýhodněni tím, že pracují a mohou se tak v pohodě zadlužit hypotékou na zbytek života. Všichni však takové štěstí nemají. Miliony Afričanů takové možnosti nemá a proto jim musíme pomoci a učinit z České republiky důstojnou zemi, kde nás bude každý mladý Afričan chtít kulturně obohatit svojí přítomností. Věříme, že bychom mohli v ČR v první vlně přijmout desítky tisíc uprchlíků a věnovat jim pro jejich pohodlí startovní byty pro mladé!
    truth: |
      Lživý příspěvek facebookové stránky Pirátská pravda začali šířit příznivci SPD v srpnu 2018. Někteří lidé mu věří dodnes. Poslankyně Olga Richterová nikdy o startovních bytech pro Afričany nemluvila. Naopak se zabývá tématem dostupného sociálního bydlení, které se dotýká statisíců občanů ČR. A to často i těch, kteří lživý příspěvek stále sdílejí a šíří dál. I těm mají návrhy Pirátů týkající se bydlení pomoci.
    img: hoax/socialni-bydleni-neni-tema-migrace-a-uprchliku.jpg 
    link: socialni-bydleni-neni-tema-migrace-a-uprchliku
    imginfo: |
      Lživý příspěvek sdílený SPD Praha 10. SPD odmítá mediální výchovu, ale sama by ji zoufale potřebovala.

  - title: 800 milionů vrácených EU kvůli špatné zakázce není vina Lukáše Wagenknechta
    hoax: Audit provedený Ministerstvem financí týkající se zakázky na monitorovací systém Ministerstva pro místní rozvoj stál daňové poplatníky 800 milionů korun, které musela ČR vrátit Bruselu. Za auditem stál nynější senátor zvolený za Piráty Lukáš Wagenknecht.
    truth: |
      Autorem jednoho z nejnovějších hoaxů je sám premiér ČR Andrej Babiš, který nedávno objevil kouzlo fake-news a řetězových mailů. Audit neprováděl Lukáš Wagenknecht ale auditoři Ministerstva financí, kteří byli celou dobu kontrolovaní Evropskou komisí. Za některé části zakázky odpovídala také tehdejší ministryně pro místní rozvoj Věra Jourová (ANO). Audit mimo jiné odhalil, že MMR hodnotil dvě nabídky různých společností, které byly vyhotoveny na jednom počítači. Nabídky byly z 99% shodné. O financování auditované zakázky z českého rozpočtu rozhodla vláda, v níž Andrej Babiš zastával post ministra financí. Souběžně s auditem zahájila policie vyšetřování celého projektu, které nakonec odložila. Dodavatel monitorovacího systému firma Tesco SW má vazby na bývalé politiky ČSSD. Podle nedávného výroku soudu se navíc Andrej Babiš bude muset senátorovi Lukáši Wagenknechtovi za své lži a urážky omluvit.
      Monitorovací systém byl soutěžen třikrát. Přestože každou soutěž provázely problémy, MMR zakázku této firmě opakovaně udělilo.  
    img: hoax/800-milionu-vracenych-eu-kvuli-spatne-zakazce-neni-vina-lukase-wagenknechta.jpg
    link: 800-milionu-vracenych-eu-kvuli-spatne-zakazce-neni-vina-lukase-wagenknechta
    imginfo: |
      Andrej Babiš má pod čepicí. V této zmijovce prý míchal za mlada beton. Dnes již nosí kšiltovku.      

  - title: Jakub Michálek ví, kdy vzniknul internet
    hoax: Jakub Michálek si myslí, že Tomáš Garrigue Masaryk měl připojení k internetu a je autorem citátu, že "vše co lidé naleznou na internetu, nemusí být pravda".
    truth: |
      V reakci na vyjádření Ministerstva financí o zprávě OLAF k vyšetřování dotací pro farmu Čapí Hnízdo uvedl Jakub Michálek v internetovém pořadu Duel (seznamzpravy.cz) tuto větu: “Chtěl jsem uvést na pravou míru skutečnosti, aby občané nespoléhali na všechny informace, které si přečtou na internetových stránkách Ministerstva financí, protože už Tomáš Garrigue Masaryk říkal, že vše, co najdete na internetu, nemusí být pravda.” 
      Jde o zjevnou připomínku fiktivního Masarykova citátu, který už mnoho let koluje po internetu a upozorňuje lidi, že nemají slepě věřit všemu, co si na internetu přečtou. Tento citát, obrázky Masaryka s počítačem a související humor patří mezi známé vtipy českého internetu. I dnes se někteří důvěřivci nechají touto zjevnou blbostí napálit.
      TGM to sice neřekl, ale mohl to říct. Kdyby internet vzniknul o 60 let dřív…
      TGM vyjadřující se k internetu je vtip – referuje k faktu, že mnoho lidí nekriticky přijímá vše, co na internetu vidí, aniž by si to ověřili. Tento fakt vyřčený osobou, která ho prokazatelně říct nemohla, je připomenutím potřeby kritického myšlení. Lidem, kteří tento vtip nepochopili, evidentně chybí.
    img: hoax/jakub-michalek-vi-kdy-vzniknul-internet.png
    link: jakub-michalek-vi-kdy-vzniknul-internet
    imginfo: |
      TGM to sice neřekl, ale mohl to říct. Kdyby internet vzniknul o 60 let dříve.
     
  - title: Tiskovou mluvčí Pirátů je Karolína Sadílková, nikoliv Jordanka Jirásková
    hoax: Jordanka Jirásková je mluvčí Pirátů a prosazuje návrh, aby lidé bez vysoké školy a obyvatelé vesnic přišli o volební právo.
    truth: |
      Jordanka Jirásková je členka Strany svobodných občanů a aktivistka. Na serveru Youtube baví ironickými komentáři a píše si vlastní blog. S Piráty nemá nic společného a její výstupy jsou tu méně, tu více povedenou satirou. Bohužel se v některých příspěvcích lživě označuje za mluvčí Pirátů. Humor Jordanky je svérázný a občas i vtipný. Dokud jej nemusíte někomu vysvětlovat. Skutečná mluvčí Pirátské strany se jmenuje Karolína Sadílková, žádná podobná videa netočí a názory paní Jiráskové nesdílí. 
    img: hoax/tiskovou-mluvci-neni-jordanka-jiraskova.jpg 
    link: tiskovou-mluvci-neni-jordanka-jiraskova
    imginfo: |
      Humor Jordanky je svérázný a občas i vtipný. Dokud jej nemusíte někomu vysvětlovat.
    
  - title: Ivan Bartoš není a nikdy nebyl členem Antify
    hoax: Ivan Bartoš je členem extremistické organizace Antifa.
    truth: |
      Ivan Bartoš není a nikdy nebyl členem organizace Antifa. Vlajku, kterou vlastní, koupil v berlínské čtvrti Kreuzberg a považuje ji za historický symbol odporu německé společnosti proti nastupujícímu nacismu ve 30. letech. Jak říká sám Ivan Bartoš, [být proti fašismu je normální](https://www.piratskelisty.cz/clanek-2153-ivan-bartos-byt-proti-fasismu-je-normalni?fbclid=IwAR2c8BTtADFs_27I1khJEXTcRC3fFbLICutEfnlH0BkZ-1mJqYCAGIAc6zs).
    img: hoax/ivan-bartos-neni-a-nikdy-nebyl-clenem-antify.jpg 
    link: ivan-bartos-neni-a-nikdy-nebyl-clenem-antify
    imginfo: |
      Některé anonymní facebookové stránky používají logo Antify a Pirátů, aby dodaly váhu svým dezinformacím o jejich propojení.

  - title: Piráty neovládá ani nefinancuje George Soros
    hoax: Piráty ovládá a financuje George Soros, jsou Sorošova mládež.
    truth: |
      Česká Pirátská strana vznikla z iniciativy programátora Jiřího Kadeřávka v roce 2009. Už od svých začátků používáme transparentní účty, které umožňují vyhledat veškeré detaily o hospodaření. A George Soros Pirátům za tuto dobu nepřispěl ani jednou. V posledních volbách jsme utratili kolem 8 milionů korun a naše kampaň měla podle Úřadu pro dohled nad hospodařením politických stran a hnutí hodnotu 16 milionů korun. Máme efektivní kampaň taženou dobrovolníky a kandidáty, netapetujeme veřejný prostor nevkusnými billboardy. Informace o hospodaření stran naleznete na stránkách [Úřadu pro dohled nad hospodařením politických stran](https://udhpsh.cz/).
    img: hoax/piraty-neovladaji-muslimove-z-eu-ani-soros.jpg 
    link: piraty-neovlada-ani-nefinancuje-george-soros
    imginfo: |
      Otevřené účetnictví, veškeré faktury a smlouvy na internetu a práce stovek dobrovolníků. I proto vedou Piráti nejefektivnější volební kampaně ze všech stran. 

  - title: Šéfem evropských Pirátů není muslim
    hoax: Piráty ovládá Evropská unie a v jejich vedení stojí muslimové.
    truth: |
      Evropská pirátská strana (European Pirate Party – PPEU), je evropská politická strana, jež sdružuje pirátské strany v kontextu Evropské unie. Strana byla založena v roce 2013, od roku 2018 do roku 2019 byla její předsedkyní Markéta Gregorová, od roku 2019 ji nahradil český europoslanec Mikuláš Peksa. Česká pirátská strana je členem PPEU a vytvořila společný program pro volby do Evropského parlamentu v květnu 2019, který byl podepsán v Lucembursku v únoru 2019. V listopadu 2020 byl Peksa potvrzen jako předseda a za řadové členy předsednictva byli za Českou pirátskou stranu zvoleni Lukáš Doležal a Jan Mareš. Členy mohou být lidé jakéhokoliv vyznání a kdokoliv z nich se může účastnit voleb. Pirátské strany náboženské vyznání svých členů nezkoumají.
    link: sefem-evropskych-piratu-neni-muslim-ale-ceska-marketa-gregorova
    fbvideo: https://www.facebook.com/plugins/video.php?href=https%3A%2F%2Fwww.facebook.com%2Fivan.bartos.37%2Fvideos%2F10215588367562863%2F&show_text=0&width=560
    img: hoax/marketa-gregorova-predsedkyne-evropske-piratske-strany.jpg 
    imginfo: |
      Předsedkyní Evropské pirátské strany je česká Pirátka Markéta Gregorová, která nahradila Islanďanku Oktavíi Hrund Jónsdóttir. 

  - title: Je možné, že v Praze naleznete černý výlep lživých nálepek – nejsme jejich autory
    hoax: Prolomíme těžební limity. Vyženeme Pražáky z Prahy. Uprchlíci vítejte, Pražáci táhněte.
    truth: |
      Výše uvedené věty jsou ukázkou toho, jak se snaží anonymové na Pirátech parazitovat a poškodit je. Lživá tvrzení o Pirátech a jejich poslancích na falešných stránkách porušují pravidla Facebooku a ten vybrané stránky opakovaně maže. Lživý obsah stránky sdílela SPD, aby se mohla pohoršovat nad pirátským programem. Pokud takové nálepky uvidíte, nejsou naším dílem, ale tvorbou konkurence, která nás chce poškodit. 
    img: hoax/falesne-a-lzive-samolepky.jpg
    link: falesne-a-lzive-samolepky
    imginfo: |
      Tisíce lživých samolepek, které se chystají distribuovat neznámí autoři stránek Pirátská pravda.      

  - title: Nenutíme lidi sdílet svůj byt s nikým jiným
    hoax: Předseda Pirátů Ivan Bartoš chce, aby dva lidé žijící ve velkém bytě platili zvláštní daň nebo k sobě ubytovali další dva lidi
    truth: |
      Výše uvedené tvrzení představuje jeden z řady útoků proti Pirátům, které se objevují na sociálních sitích v souvislosti s blížícími se volbami do Evropského parlamentu. Příspěvek byl šířen sympatizanty strany SPD.
      Ivan Bartoš ale nikdy tyto věty neřekl. Piráti si zároveň uvědomují nutnost řešit krizi dostupnosti bydlení zejména v Praze a dalších velkých městech. Podnikáme proto kroky na sněmovní i komunální úrovni. Nutnost sestěhovávání lidí mezi ně ale rozhodně nepatří. [Komentář Ivana Bartoše: Co je dostupné bydlení a proč se jím Piráti nejen ve Sněmovně tolik zabývají?](https://www.pirati.cz/tiskove-zpravy/ivan-bartos-dostupne-bydleni.html) 
    img: hoax/predseda-piratu-ivan-bartos-chce-aby-dva-lide-zijici-ve-velkem-byte-platili-zvlastni-dan.png
    link: dostupne-bydleni
    imginfo: |
      Jeden z řady útoků proti Pirátům, které se objevují na sociálních sitích v souvislosti s blížícími se volbami do EP.      

  - title: Piráti v Evropském parlamentu nehlasovali pro legalizaci pašování migrantů ani zavedení kvót.
    hoax: "Piráti jako jediní jednohlasně schválili legalizaci pašování migrantů, zavedení kvót pro migranty a otevření přístavů pro lodě neziskovek s migranty."
    truth: |
        Pirátští europoslanci podpořili usnesení Evropského parlamentu „Pátrání a záchrana ve Středozemním moři“. Zásahy na moři se staly politickou otázkou a řada států zavedla praktiky odporující jejich povinnostem při zajištění pátracích a záchranných akcí, které se přitom vůbec nemusí týkat migrantů, ale ohrožují životy všech lidí v nesnázích.
        V celém usnesení není jediná zmínka o zavedení povinných migračních kvót. Vyzývá k dodržování platných právních předpisů s cílem zajistit, aby humanitární pomoc nebyla kriminalizována. Dle usnesení by se měly zřídit bezpečné a legální migrační cesty. To neznamená otevření hranic, či vytvoření otevřené migrační cesty a koridoru pro všechny, ale zabránění právě nelegálním cestám. Legální cestu představuje azyl nebo modrá karta, tedy povolení k pobytu a zaměstnání.
    img: hoax/europarlament-hoax.png
    link: migrace
    imginfo: Koláž z dezinformačního webu jsme přebrali včetně hrubek.
    
  - title: Ondřej Prokop (ANO) obvinil Piráty z netransparentnosti, Hřib odkryl karty – oproti ANO ušetří 143 milionů Kč ročně
    hoax: "Pražský magistrát rozdává melouny v IT a dosadil do pražské informatiky Milana Krcha bez výběrového řízení."
    truth: |
        Lhát se nemá, tak je nutné pana Prokopa opravit. V roce 2018 se v Praze za vlády ANO utratilo za IT 1,1 miliardy Kč. Naopak za naší vlády (koalice Pirátů, Spojených sil pro Prahu a Prahy sobě) klesly náklady na IT o 143 milionů ročně. Šetříme také na provozních výdajích a redukujeme počet magistrátních úředníků o 10 %. Všechny zakázky vypisované odbory magistrátu respektují platnou legislativu České republiky a zákon o veřejných zakázkách. I další informace, které pan Prokop tvrdí, jsou nepravdivé. Milan Krch samozřejmě výběrovým řízení prošel a byl komisí doporučen na danou pozici. Jinak by ostatně nebylo vůbec možné jej podle zákona č. 312/2002 Sb., o úřednících územních samosprávných celků, jmenovat ředitelem odboru na magistrátu. Výběrové řízení na pozici ředitele ředitele/ředitelky odboru informatických aplikací se konalo dvakrát. Komise byla vždy složena standardním způsobem, tedy zástupce Pirátů měl pouze jeden hlas z pěti. Poprvé výběrová komise, po prezentaci úkolů zadaných k řešení uchazečům, neodporučila žádného uchazeče. Podruhé byl komisí doporučen pan Krch, který má 20 let praxe v oblasti IT a v prvním výběrovém řízení vůbec nefiguroval. Na místě nahradil předchozího vedoucího na kterého bylo podáno magistrátem trestní oznámení a nyní probíhá vyšetřování. Například Portál Pražana je IT systém pro digitální úřad vytvářený městskou společností Operátor ICT a.s., který je veřejně přístupný na webu portalprazana.cz a postupně dochází k nárůstu počtu jeho uživatelů tak, jak stoupá počet životních situací, které na něm lze řešit. U některých životních situací nicméně musíme vyčkat na změnu zákona, který umožní jejich elektronické řešení. Postupně dochází také k zapojení městských částí a dalších městských společností do tohoto projektu. Zásadně odmítáme dezinformace o výběrových řízeních a nepodložené konstrukce o ovlivňování veřejných zakázek. Například pan poslanec Ondřej Profant pana Milana Krcha neznal a poznal ho až jako ředitele odboru.  
    img: hoax/itpraha.jpg
    link: informatika
    imginfo: Grafika je z webu Ondřeje Prokopa.
    
  - title: Ondřej Prokop (ANO) hřímá jak Piráti zdražují. Lítačka v mobilu je přitom levnější a koše na tříděný odpad taky.
    hoax: "Můžeme jasně vidět možnou budoucnost, pokud se Piráti dostanou k moci... V Praze už to vidíme dnes. Piráti podvádí na IT zakázkách, v IT o kterém tvrdili, že ho nejvíc umí. Do městských bytů, kterých je absolutní nedostatek, chtějí nastěhovat afghánské uprchlíky, ve velkém v nich zabydlují bezdomovce, čímž z mnoha roky klidných domů dělají ghetta k nežití. Metro je 2-3x dražší než jinde v Evropě."
    truth: |
        Nad výroky pana Prokopa se nemá moc smysl příliš pozastavovat. Sám Zdeněk Hřib bydlí na Jižním Městě na Praze 11, kde je pan Prokop zastupitelem městské části. Jeho aktivity jsou součástí politického foklóru. Čast poukazuje na záležitosti, které primátor buď nemohl ovlivnit, nebo jsou dílem předchozího vedení města v čele s hnutím ANO. Pro ilustraci. Nedávno na sociálních sítích poukazoval, že zdražily stavební materiály a druhým dechem v jiném příspěvku kritizoval, že zdražila stavba metra D. Klimatický plán Prahy Zdeněk Hřib projednával s prvním místopředsedou evropského parlamentu panem Timmermansem v rezidenci primátora, protože podobný plán byl o několik dní dříve schválen na půdě Evropské unie. Plán ušetří peníze místních obyvatel i města, přispěje k získání peněz na investice a do budoucna zaručí větší ochranu přírody a životního prostředí pro naše děti, což je k nezaplacení. V případě odpadů, pokud si lidé pořídí domů i popelnice na tříděný odpad, naopak na poplatcích ještě ušetří a pomohou chránit životní prostředí i zdroje díky důkladnému třídění odpadu. Vodné a stočné se přirozeně mírně zdražovalo stejně jako v dříve v návaznosti na růst DPH a dalších nákladů. Jízdné v pražské MHD naopak zlevnilo pro lidi v hmotné nouzi a ostatní cestující mohou ušetřit, pokud si stáhnou mobilní aplikaci, kde bude zastropována denní cena jednotlivých jízdenek. Podobně je to s dopravními stavbami. U nich se za poslední roky markantně zvýšila cena stavebních materiálů i stavebních prací. První etapa stavby metra D se zdá dražší, protože zahrnuje komplet provedení tunelů TBM (náročná tunelovací metoda obřím razícím strojem, kterému se jinak říká také krtek) z Písnice až do Nových Dvorů. Vrtáme tedy rovnou tunely metra i pro další etapy stavby, které pak budou o to levnější. Původní způsob “opravy” Libeňského mostu navržený panem Dolínkem byl extrémně necitlivý a barbarský a šlo by reálně o zničení této krásné stavby. Důvodem k úpravě ceny nového projektu je ale především to, že v rámci projektu se bude zároveň řešit celé soumostí i doprovodné úpravy a opravy v okolí, které nebyly v původním projektu. 
    img: hoax/cement.jpg
    link: cement
    imginfo: Grafika je z twitteru Ondřeje Prokopa.
---
<section class="o-section o-section--spaceBot">
  <div class="o-section-inner">
    <div class="o-section-block">
      <div class="c-BasicPage">
        <div class="c-BasicPage-content">
          <div class="row">
            <div class="columns small-12">
              <p class='text-justify'>
              {{page.maintext}}
              </p>
              <p>
                <ul>
                {% for item in page.items %}
                  <li><a href="#{{item.link}}">{{item.title}}</a>
                {% endfor %}
                </ul>
              </p>
            </div>
          </div>
          {% for item in page.items %}
          <hr style='margin-bottom:2em;'>
          <div id="{{item.link}}">
            <div class="row">
              <div class="small-12 columns">
                <h2>{{item.title}}</h2>
              </div>  
            </div>  
            <div class="row">
              <div class="small-12 columns">
                <div class='callout' style='background-color:black; border:0; color:white; padding-top:1em; padding-bottom:1em; border-radius: 6px;'>
                  <div class="row">
                    <div class="small-12 large-7 columns">
                      <div>
                        <h3 style='font-style:italic; line-height:1.9; font-size:125%;'>„{{item.hoax}}“</h3>                        
                        <p>
                          <img src='/assets/img/hoax/hoax-header.png' alt='Hoax'>
                        </p>  
                      </div>
                    </div>
                    <div class="small-12 large-5 columns">
                      <img src="/assets/img/{{item.img}}" alt="{{item.imginfo}}">
                      <div style='font-size:70%; padding-top:0.4em;'><i>{{item.imginfo}}</i></div>
                    </div>
                  </div>                
                </div>
              </div>
            </div>
            {% if item.fbvideo %}
            <div class="row">
              <div class="small-12 columns">
                <div class="flex-video widescreen">
                  <iframe src="{{item.fbvideo}}" width="560" style="border:none;" scrolling="no" frameborder="0" allowTransparency="true" allowFullScreen="true"></iframe>
                </div>  
              </div>                
            </div>
            {% endif %}        
            <div class="row">
              <div class="small-12 columns">
                <div style='margin-bottom:0.4em;'><strong><br/>JAK TO JE:</strong></div>
                <p class='text-justify'>
                {{item.truth| markdownify }}
                </p>
              </div>                
            </div>
          </div>                  
          {% endfor %}  
        </div>
      </div>
    </div>
  </div>
</section>
