---
layout: page
title: Šance pro nové nápady
rbar: program snemovna
img: /assets/img/articles/2018/reformy.jpg
---

## Vaše nápady nás zajímají! Pokud jsme na stejné vlně, rádi pomůžeme.

Na začátku je třeba říci, že naši pozornost a zdroje věnujeme přednostně projektům, které jsou pro nás prioritní podle našeho programu a plánu.

Příklady úspěšné spolupráce:

* S pomocí Rekonstrukce státu jsme prosadili zveřejňování smluv ČEZu a Českých drah.
* S pomocí ICT Unie jsme předložili návrh zákona o právu digitální služby.
* Na základě stížnosti občana jsem podali návrh Ústavnímu soudu na změnu přepočtu důchodů.

<br/>
## Jak prosadit nové nápady?

1. **Buďte iniciativní:** Napište e-mail Pirátskému poslanci, který má danou oblast na starosti. Stručně mu nápad představte. Kdo co řeší najdete v [kompetenční tabulce](https://www.google.com/url?q=https://docs.google.com/spreadsheets/d/e/2PACX-1vRoq05o7XDoFoD0t4aViCAG1zrDGbwqhsAlKDY9dLTJFVPSw5r_Wz4U7zKsThw-uhsyPr3zL92LdNaa/pubhtml?gid%3D1630362413%26single%3Dtrue).
2. **Zpracujte projekt:** Pokud poslanec potvrdí zájem o zpracování projektu, zpracujte zadání střednědobého cíle (projektu) podle [vzorové struktury](https://www.google.com/url?q=https://docs.google.com/document/d/e/2PACX-1vRDgaTb8LF5PJLRd4n_BA_-b0Oq7HiNia2wf3q-Siglx3UQyHlc6IK27UnzUjcCOsMSVh6R6lAPe5DD/pub%23id.vmbpx07wgej) a pošlete ho poslanci e-mailem. My ho projednáme a dáme vám vědět, zda a jak ho budeme realizovat.
3. **Připravte podklady:** V souladu se schváleným střednědobým cílem připravte návrh zákona (pozměňovacího návrhu, interpelace, ústavní stížnosti) a zašlete ho poslanci k připomínkování.

<br/>
## V čem spočívá naše přidaná hodnota?

K projektům, které jsou v souladu s naším programem a kterým dáme prioritu, jsme schopni:

* zajistit analýzy v Parlamentním institutu nebo u našich expertů,
* uspořádat seminář nebo kulatý stůl v Poslanecké sněmovně,
* rozeslat tiskovou zprávu médiím nebo uspořádat tiskovou konferenci,
* vyjednat jim podporu u jiných stran.

<br/>
## Čím nám pomůžete návrh prosadit?

**Vyšší šanci na rychlou realizaci** má:

* dobře připravený projekt včetně podkladů, kterými jsou analýzy, případně věcný záměr či paragrafové znění zákona nebo předpřipravený text písemné interpelace,
* návrh podporovaný zájmovými skupinami, jinými stranami, médii či dalšími subjekty, které mohou prosazení návrhu pomoci.

Posílejte nám prosím projekty, které jsou v souladu s [naším programem](https://www.pirati.cz/program/) a liberálně středovým politickým ukotvením Pirátské strany.
